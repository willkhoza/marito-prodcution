isiZulu

Imibandela Eyeseka
uMthethosisekelo
WaseRiphabhuliki yaseNingizimu
Afrika, Owenzelwe Abafundi

Department of Justice and Constitutional Development
Tel: 012 315 1111
Private Bag X81, Pretoria, 0001
constitutionalrights@justice.gov.za
www.justice.gov.za

ISENDLALELO, IMIBANDELA EYESEKA UMQULU
WAMALUNGELO
“Umbhalo wesiNgisi umbhalo osemthethweni woMthethosisekelo”

isiZulu

Imibandela Eyeseka
uMthethosisekelo
WaseRiphabhuliki yaseNingizimu
Afrika, Owenzelwe Abafundi
Isendlalelo, Imibandela Eyeseka uMqulu
wamaLungelo

ISINGENISO

UYINI UMTHETHOSISEKELO?
UMthethosiseko incwadi equkethe imigomo esemqoka okufanele
kulawulwe ngayo umbuso. Uveza ukuthi izinhlaka zikahulumeni
zihlelwe kanjani futhi uqukethe imithetho eveza ukuthi amandla
asetshenziswa kanjani, ubani owasebenzisayo futhi uwasebenzisa
kanjani uma kulawula izwe. Ungathathwa njengesivumelwane
esiphakathi kwalabo ababusayo nalabo okufanele balandele lawa
mandla. Uchaza amalungelo nezibophezelo zezakhamuzi, kanye
nekhambi lokuqapha labo ababusayo.
UMthethosisekelo waseRiphabhuliki yaseNingizimu Afrika ungumthetho
omkhulu wezwe. Uhlinzekela umsuka womthetho okhona eRiphabhuliki,
ubeka amalungelo nezibophezelo zezakhamuzi, futhi uchaza isakhiwo
sikaHulumeni. Ubizwa ngokuthi “isitifiketi sokuzalwa” kweNingizimu
Afrika entsha futhi yentando yeningi.

i

UMthethosisekelo wethu ubaluleke kakhulu - noma ungumthetho
omkhulu - ezweni lethu. Awukho omunye umthetho okufanele
ushayisane nawo; futhi akukho okufanele kwenziwe uhulumeni
okuphikisana nawo.
Ezweni lentando yeningi elifana naleli
izwe lethu, uMthethosisekelo iwona omkhulu ePhalamende futhi
ungumhlahlandlela olawula eminye imithetho. Usebenza kuzo zonke
izinhlaka zikahulumeni. INkantolo yoMthethosisekelo iyinkantolo
enkulu eNingizimu Afrika yezindaba ezithinta umthethosisekelo futhi
iyigatsha elinezwi lokugcina uma kuchazwa uMthethosisekelo.
UMthethosisekelo waseNingizimu Afrika, isibonelo, uchaza ukuthi
uHulumeni wakheke kanjani, ukhethwa kanjani futhi usebenza kanjani.
Uveza amandla kaHulumeni - kanye nemikhawulo yalawo mandla futhi uqhakambisa amalungelo abantu. Futhi uveza ukuthi uHulumeni
uzobabhekelela kanjani abantu abakhethe lowo hulumeni.
UMthethosisekelo ungumsuka wempilo eNingizimu Afrika. Awugcini nje
ngokuchaza okufanele kwenziwe - nokungafanele kwenziwe mayelana
nemisebenzi yoMbuso. UMthethosisekelo wethu unika ithemba futhi
uvuselela isizwe.
UKUBALULEKA
KWESENDLALELO,
ISAHLUKO
1
(IMIBANDELA ENGUMSUKA) KANYE NESAHLULO 2
(UMQULU WAMALUNGELO) KUMTHETHOSISEKELO
Esikhathini esiningi umthethosisekelo usungulwa ngoba kunezimo
ezithile ezikhethekile. INingizimu Afrika yabe ibhekene nesikhathi
soguquko olukhulu ukusuka esikhathini sobandlululo (uhlelo
olwasungulwa ngomthetho wephalamende) ukuba umthethosisekelo
wentando yeningi ozinikele ukwakha umphakathi onamagugu entando
yeningi, ubulungiswa emphakathini namalungelongqangi abantu.
UMthethosisekelo wethu uveza umlando ohlukile kanye nokulangazelela
inkululeko nentando yeningi. Uma sibuka umlando weNingizimu Afrika,
akuthusi ukubona uMthethosisekelo ngaso sonke isikhathi uqhakambisa
isidingo sokwakha umphakathi “ovulelekile futhi wentando yeningi”,
futhi ugcizelela isithunzi, ubulungiswa nokulingana.
ii

Isendlalelo siyisitatimende esibeka kafishane injongo yomhlahlandlela
nemigomo yoMthethosisekelo. Isahluko 1 siqukethe imigomo
yoMthethosisekelo ebaluleke kakhulu futhi okunzima ukuyishintsha.
Isigaba 1 singachitshiyelwa kuphela ngokugunyazwa koMthethosivivinywa
iSigungu sikaZwelonke, owesekwa amavoti okungenani angamaphesenti
angama-75 kumalungu aso kanye noMkhandlu kaZwelonke
weziFundazwe, wesekwa okungenani amavoti ezifundazwe eziyisithupha.
UMthethosisekelo nenkambiso yomthethosisekelo kuhambisana
namalungelo esintu. Ngokujwayelekile amalungelo agcinwe engxenyeni
ekhethekile yomthethosisekelo, ebizwa ngokuthi uMqulu wamaLungelo.
Isahluko 2 soMthethosisekelo, 1996 siqukethe uMqulu wamaLungelo.
Ile ngxenye yoMthethosisekelo edonsa abantu - futhi ibe nomthelela
omkhulu eNingizimu Afrika - eminyakeni embalwa edlule. Le mibandela
idingida amalungelo okulingana, isithunzi somuntu, impilo nemfihlo,
kanye nenkululeko kwezenkolo nokukhuluma. Iphinde ithinte izindaba
zemisebenzi, izingane, ezemfundo nezinhlelo zomthetho.
Lo Mqulu wamaLungelo uyisisekelo sentando yeningi eNingizimu
Afrika. Ugcizelela amagugu entando yeningi, ukulingana nenkululeko.
UMqulu wamaLungelo esaHlukweni 2 soMthethosisekelo uqukethe
amalungelo esintu abaluleke kakhulu okuhloswe ngawo ukuchaza
amalungelo abantu, abahlinzekelwa ngamalungelo nokuthi lawo
malungelo asebenza kanjani, futhi ulawula imikhawulo yalawo
malungelo.
Isahluko
2
singachitshiyelwa
kuphela
ngokugunyazwa
ngoMthethosivivinywa nesiGungu sikaZwelonke, sesekwa amavoti
okungenani ayingxenye yokubili kokuthathu kanye noMkhandlu
kaZwelonke weziFundazwe, ngamavoti asekayo okungenani ezifundazwe
eziyisithupha.

iii

OKUQUKETHWE

OKUQUKETHWE
ISENDLALELO							1
ISAHLUKO 1								2
Imibandela Yokwesekwa
ISAHLUKO 2 							5
UMqulu wamaLungelo
IZIKHUNGO OKUNGAXHUNYANWA NAZO			
MAYELANA NAMALUNGELO OLUNTU

“Umbhalo wesiNgisi umbhalo osemthethweni woMthethosisekelo.”

29

ISENDLALELO

ISENDLALELO
Thina, bantu baseNingizimu Afrika,
Siyazamukela izenzo ezingalungile zesikhathi esadlula;
Siphakamisa labo abahluphekela ubulungiswa nenkululeko emhlabeni
wethu;
Sihlonipha labo abasebenzele ukwakha nokuthuthukisa izwe lethu; futhi
Sikholelwa ukuthi iNingizimu Afrika ingeyabo bonke abahlala kuyo,
sibumbene nakuba singafani.
Ngakho-ke, ngokusebenzisa labo abasimele esibakhethe ngokukhululeka,
samukela lo Mthethosisekelo njengomthetho omkhulu weRiphabhuliki
ukuba Silungise ukwehlukana kwesikhathi esedlule futhi sakhe
umphakathi owesekelwe ngamagugu entando yeningi,
ubulungiswa emphakathini nakumalungelo abantu ayisisekelo;
Sibeke izisekelo zomphakathi oqhuba ngendlela yentando
yeningi novulelekile, lapho uhulumeni esekelwe ngentando
yabantu futhi zonke izakhamuzi zivikelwe ngumthetho
ngokulinganayo;
Senza ngcono izinga lokuphila lazo zonke izakhamuzi futhi
sikhulula abantu kwabangakwenza; futhi
Sakha iNingizimu Afrika ebumbene futhi yentando yeningi
ekwazi ukuthatha indawo yayo efanele njengombuso ozimele
emkhakheni yamazwe.
Sengathi uNkulunkulu angavikela abantu bakithi.
Nkosi Sikelel’ i-Afrika. Morena boloka setjhaba sa heso.
God seën Suid-Afrika. God bless South Africa.
Mudzimu fhatutšhedza Afurika.
Hosi katekisa Afrika.

1

ISAHLUKO 1: IMIBANDELA YOKWESEKWA

ISAHLUKO 1
IMIBANDELA YOKWESEKWA
IRiphabhuliki yaseNingizimu Afrika
1. IRiphabhuliki yaseNingizimu Afrika ingumbuso ozimele wentando
yeningi owesekwe phezu kwezibopho ezilandelayo:
(a) Isithunzi sobuntu, ukuzuza ukulingana nenqubekela phambili
yamalungelo esintu nenkululeko.
(b) Ukungabandlululi ngokobuhlanga nangokobulili.
(c) Ubukhulu bomthethosisekelo nokubusa komthetho.
(d) Ilungelo lokuvota kwabobonke abantu abadala, uhlu
lwabo bonke abavoti, ukhetho olwenziwa njalo ngezikhathi
ezimisiwe nohlelo lwamaqembu amaningi kuhulumeni
wentando yeningi, ukuze kuqinisekiswe ukubhekelela,
ukunakekela nokuvuleleka.
Ubukhulu boMthethosisekelo
2. Lo Mthethosisekelo ungumthetho omkhulu weRiphabhulikhi;
umthetho noma isenzo esingahambisani nawo asikho
emthethweni, futhi izibopho ezibekwe yiwo kufanele zilandelwe.
Ubuzwe
3. (1) Ubuzwe bezakhamuzi zaseNingizimu Afrika buyafana.
(2) Zonke izakhamuzi (a) zinegunya
elilinganayo
lokuthola
amalungelo,
ilungelomvume nezinzuzo zobuzwe; futhi
(b) zethweswe ngokulinganayo izibopho nemithwalo
ehambisana nobuzwe.
(3) Umthetho kazwelonke kufanele uhlinzekele ukutholakala,
ukulahlekelwa nokubuyiselwa kobuzwe.
Iculo lesizwe
4. Iculo lesizwe laseRiphabhuliki
ngokwenza isimemezelo.
2

linqunywa

nguMongameli

ISAHLUKO 1: IMIBANDELA YOKWESEKWA

Ifulegi lesizwe
5. Ifulegi
lesizwe
laseRiphabhuliki
linombala
omnyama,
osagolide, oluhlaza okotshani, omhlophe, obomvu noluhlaza
okwesibhakabhaka, njengoba lichaziwe futhi ladwetshwa
esiThasiselweni soku 1.
Izilimi
6 (1) Izilimi ezisemthethweni eRiphabhuliki iSepedi, iSesotho,
iSetswana, iSiswati, iTshivenda, iXitsonga, isiBhunu, isiNgisi,
isiNdebele, isiXhosa nesiZulu.
(2) Ngokubuka umlando wokwehla kokusetshenziswa nezinga
lezilimi zendabuko zabantu bethu, umbuso kufanele uthathe
izinyathelo ezingasebenza nezinenqubekela phambili
ukuphakamisa izinga nokudlondlobalisa ukusetshenziswa
kwalezi zilimi.
(3) (a) Uhulumeni kazwelonke nohulumeni bezifundazwe
bangasebenzisa
noma
yiziphi
izilimi
ezithile
ezisemthethweni emsebenzini kahulumeni, ngokubheka
ukusetshenziswa kwalezo zilimi, isidingo, izindleko,
izimo zezifunda, kanye nokuqhathaniswa kwezidingo
nalokho okuthandwa ngumphakathi wonkana noma
okuthandwa esifundazweni esithintekile; kodwa
uhulumeni kazwelonke noma uhulumeni wesifundazwe
ngasinye kufanele asebenzise okungenani izilimi
ezimbili ezisemthethweni.
(b)
Omasipala kufanele babhekele ukusetshenziswa
kwezilimi nokuthandwa kwazo izakhamuzi.
(4) Uhulumeni
kazwelonke
nohulumeni
bezifundazwe,
kufanele balawule futhi baqaphe ukusetshenziswa kwezilimi
ezisemthethweni ngokuthi basebenzise izinyathelo zomthetho
kanye nezinye. Ngaphandle kokuphambuka kumibandela
yesigatshana sesi-(2), zonke izilimi ezisemthethweni kufanele
zihlonishwe ngokufanayo futhi ziphathwe ngendlela efanayo.
(5) IBhodi yeziLimi zonke zaseNingizimu Afrika esungulwe
3

ISAHLUKO 1: IMIBANDELA YOKWESEKWA

ngomthetho kazwelonke kufanele(a) ikhuthaze, futhi yakhe izimo ezilungele ukuthuthukiswa
nokusetshenziswa (i)
kwazo zonke izilimi ezisemthethweni;
(ii) kolimi lwamaKhoi, amaNama namaSan; kanye
(iii) nolimi lwabakhuluma ngezandla; futhi
(b) ikhuthaze iphinde iqinisekise ukuhlonishwa (i)
kwazo zonke izilimi ezivame ukusetshenziswa
emiphakathini
yaseNingizimu
Afrika
ezimbandakanya isiJalimani, isiGrikhi, isiGujerati,
isiHindi, isiPhuthukezi, isiTamil, isiTelegu, nesiUrdu; kanye
(ii) nesi-Arabhu, isiHebheru, isiSanskrit nezinye izilimi
ezisetshenziselwa ezenkolo eNingizimu Afrika.

4

ISAHLUKO 2: UMQULU WAMALUNGELO

ISAHLUKO 2
UMQULU WAMALUNGELO
Amalungelo
7. (1) Lo Mqulu wamaLungelo uyisisekelo sentando yeningi
eNingizimu Afrika. Ugcizelela amalungelo abo bonke abantu
ezweni lethu futhi uqinisekisa amagugu entando yeningi
yokwazisa isithunzi somuntu, ukulingana nokukhululeka.
(2) Umbuso kufanele uhloniphe, uvikele, ukhuthaze, futhi ufeze
amalungelo akuMqulu wamaLungelo.
(3) Amalungelo akuMqulu wamaLungelo anemikhawulo
equkethwe noma okukhulunywe ngayo esigatsheni sama36, noma kwezinye izingxenye zoMqulu.
Ukusebenza koMqulu
8. (1) UMqulu wamaLungelo usebenza kuyo yonke imithetho futhi
ubophezela isishayamthetho, iziphathimandla, izinkantolo,
nazo zonke inhlaka zombuso.
(2) Umbandela woMqulu wamaLungelo ubophezela abantu
noma lezo zakhiwo ezithathwa ngumthetho njengabantu
uma, futhi ngezinga elingasebenza, uma kubhekwe uhlobo
lwelungelo nomsuka wanoma yiziphi izibopho ezibekwa
yilelo lungelo.
(3) Uma kusetshenziswa izimiso zoMqulu wamaLungelo kubantu
noma kulezo zakhiwo ezithathwa ngumthetho njengabantu,
ngokwemigomo yesigatshana sesi-(2), inkantolo (a) ukuze ilenze libe nomphumela ilungelo elikuMqulu,
kufanele isebenzise, noma uma kunesidingo, ithuthukise
umthetho owesekwe kuzinqumo nasezinkambisweni
ngendlela ezonika ilungelo umphumela lapho
umthetho osemabhukwini ungakwenzi lokhu; futhi
(b) ingathuthukisa
imitheshwana
yomthetho
owejwayelekile ukuze ikhawule ilungelo, inqobo uma
lowo mkhawulo uhambisana nesigaba sama-36(1).
5

ISAHLUKO 2: UMQULU WAMALUNGELO

(4) Lezo zakhiwo ezithathwa njengabantu ngumthetho
zinegunya lokuthola amalungelo akuMqulu Wamalungelo,
ngendlela edingwa uhlobo lwamaLungelo kanye nolwaleso
sakhiwo esithathwa njengomuntu ngumthetho.
Ukulingana
9. (1) Wonke umuntu uyalingana phambi komthetho, futhi
unelungelo
elilinganayo
lokuvikelwa
ngumthetho
nokusizakala ngomthetho.
(2) Ukulingana
kumbandakanya
ukuthokozela
onke
amalungelo nenkululeko ngokugcwele nangokulingana.
Ukuze kukhuthazwe ukulingana, kungahle kuthathwe
izinyathelo zomithetho nezinye ezenzelwe ukuthi kuvikelwe
noma kuthuthukiswe abantu noma imikhakha yabantu,
abancishiselwe amathuba ngenxa yobandlululo olungafanele.
(3) Umbuso ungebandlulule umuntu ngokungafanele, ngendlela
esobala noma ngendlela ecashile, ngesizathu noma
ngezizathu ezimbandakanya ukubandlulula ngokobuhlanga,
ubulili, ukukhulelwa, isimo somuntu kwezomshado,
ubuzwe noma umphakathi umuntu adabuka kuwo, ibala,
ubulili umuntu azifanisa noma afaniswa nabo, iminyaka,
kukhubazeka, inkolo, unembeza, inkolelo, isiko, ulimi kanye
nokuzalwa.
(4) Akekho umuntu ovunyelwe ukubandlulula omunye
ngokungafanele ngendlela esobala noma ecashile ngesizathu
noma ngezizathu ngokwemigomo yesigatshana sesi (3).
Kufanele kushaywe umthetho kazwelonke ukuze kugwenywe
noma kunqandwe ubandlululo olungafanele.
(5) Ukubandlulula ngesizathu noma ngezizathu ezibalulwe
esigatshaneni sesi (3) akufanele ngaphandle uma kuboniswa
ukuthi lolo bandlululo lufanele.

6

ISAHLUKO 2: UMQULU WAMALUNGELO

Isithunzi somuntu
10. Wonke umuntu unesithunzi ngokwemvelo futhi unelungelo
lokuthi isithunzi sakhe sihlonishwe futhi sivikelwe.
Impilo
11. Wonke umuntu unelungelo lokuphila.
Inkululeko nokuphepha komuntu
12. (1) Wonke umuntu unelungelo lenkululeko nokuphepha kwakhe,
okumbandakanya ilungelo (a) lokungephucwa inkululeko ngaphandle kokunikwa
ithuba lokuziphendulela noma ngaphandle kwesizathu
esilungile;
(b) lokungavalelwa ngaphandle kokuqulwa kwecala;
(c) lokukhululeka kuzo zonke izinhlobo zodlame ezivela
emithonjeni yombuso noma yangasese;
(d) lokungahlukunyezwa nganoma iyiphi indlela; kanye
(e) nelokungaphathwa noma ukujeziswe ngendlela
enesihluku, engenabo ubuntu nelulazayo.
(2) Wonke umuntu unelungelo lokukhululeka nokuhlonishwa
komzimba kanye nengqondo, okumbandakanya ilungelo (a) lokwenza izinqumo ezimayelana nokuzala;
(b) lokuphepha komzimba nokuzilawulela umzimba; kanye
(c) nelokungasetshenziselwa ukufunisela kwezokwelapha
noma kwezesayensi ngaphandle kwemvume yakhe
ayinikeza lapho esethole ulwazi.
Ubugqila, ukusetshenziswa njengesigqila, nokusetshenziswa
ngenkani
13. Akekho umuntu ongenziwa isigqila, asetshenziswe njengesigqila
noma asetshenziswe ngenkani.

7

ISAHLUKO 2: UMQULU WAMALUNGELO

Ukungaphazanyiswa
14. Wonke
umuntu
unelungelo
lokungaphazanyiswa,
okumbandakanya ilungelo lokunga (a) seshwa umzimba noma umuzi wakhe;
(b) seshwa kwempahla yakhe;
(c) phucwa impahla anelungelo layo; noma
(d) phazanyiswa kokuxhumana kwakhe nabanye abantu.
Inkululeko kwezenkolo, yenkolelo neyombono
15. (1) Wonke umuntu unelungelo lokuba nenkululeko kanembeza,
eyenkolo, eyokucabanga, eyenkolelo kanye neyombono.
(2) Imigubho yezenkolo ingabanjelwa ezikhungweni zombuso,
noma kulezo zikhungo ezisizwa ngumbuso ngezimali inqobo
nje uma (a) leyo migubho yezenkolo ilandela imitheshwana
eyenziwe yiziphathimandla zomphakathi ezifanele;
(b) iqhutshwa ngendlela efanele; futhi
(c) ukuthanyelwa kwayo kumahhala futhi kungaphoqelelwa.
(3) (a) Lesi sigaba asivimbeli umthetho ovumela (i)
imishado ehlanganiswe ngaphansi kwanoma
yiliphi isiko noma ngokohlelo lomthetho wenkolo,
noma womuntu noma womdeni; noma
(ii) izinhlelo zomthetho womuntu nowomndeni
ngaphansi kwanoma yiliphi isiko noma olandelwa
ngabantu benkolo ethile.
(b) Okwemukelwa ngokwemigomo yendima (a), kufanele
kuhambisane nalesi sigaba kanye nezinye izimiso
zoMthethosisekelo.
Ukuveza imibono ngokukhululeka
16. (1) Wonke umuntu unelungelo lokuveza imibono yakhe
ngokukhululeka, Okumbandakanya,
(a) inkululeko yamaphephandaba neminye imithombo
yabezindaba;
8

ISAHLUKO 2: UMQULU WAMALUNGELO

(b)

inkululeko yokuthola noma ukudlulisa imininingwane
noma imibono;
(c) inkululeko yobuchule ko\wezobuciko; kanye
(d) nenkululeko
kwezemfundo
kanye
nenkululeko
yocwaningo lwesayensi.
(2) Ilungelo elikusigatshana soku (1) aledluleli (a) kunkulumoze egqugquzelela impi;
(b) ekugqugquzeleni udlame olufufusayo; noma
(c) ekutshaleni
inzondo
eyesekwe
ngokobuzwe,
ubuhlanga, ubulili noma inkolo, kanye nalokho
okungukugqugquzela ngenhloso yokudala umonakalo.
Ukubuthana, ukubhikisha, ukuphikhetha nokwethula izicelo
17. Wonke umuntu unelungelo lokubuthana nabanye, ukubhikisha,
ukuphiketha nokwethula izicelo ezibhaliwe ngokuthula futhi
kungahlonyiwe.
Ilungelo lokuzimbandakanya
18. Wonke umuntu unelungelo lokuzimbandakanya ngokukhululeka.
Amalungelo ezombusazwe
19. (1) Yileso naleso sakhamuzi sikhululekile ukuzikhethela
nokuzenzela izinqumo eziphathelene nezombusazwe,
okumbandakanya ilungelo (a) lokusungula iqembu lezombusazwe;
(b) lokubamba
iqhaza
emisebenzini
yenhlangano
yezombusazwe, noma lokuyifunela amalungu; kanye
(c) nelokukhankasela iqembu lezombusazwe noma
izinjongo ezithile zezombusazwe.
(2) Yileso naleso sakhamuzi sinelungelo lokhetho olukhululekile,
olungenzeleli nolubanjwa njalo ngezikhathi ezimisiwe
lwanoma yisiphi isakhiwo sesishayamthetho esisungulwe
ngokoMthethosisekelo.
9

ISAHLUKO 2: UMQULU WAMALUNGELO

(3) Yileso naleso sakhamuzi esingumuntu omdala sinelungelo (a) lokuvota okhethweni lwanoma yisiphi isishayamthetho
esisungulwe ngokoMthethosisekelo, futhi lokwenza
lokhu ngokuyimfihlo; kanye
(b) nelokungenela ukhetho lwesikhundla sokumela
umphakathi, futhi uma sikhethiwe , sithathe leso
sikhundla.
Ubuzwe
20. Asikho isakhamuzi okufanele sincishwe ilungelo lobuzwe.
Ilungelo lokuhamba nokuhlala
21. (1) Wonke umuntu unelungelo lokuhamba ngenkululeko.
(2) Wonke umuntu unelungelo lokushiya iRiphabhuliki.
(3) Wonke umuntu unelungelo lokungena, lokusala nokuhlala
noma kuphi eRiphabhuliki.
(4) Yileso naleso sakhamuzi sinelungelo lokuthola iphasiphothi.
Ilungelo lomsebenzi wezandla, lomsebenzi owenziwayo
nelomsebenzi ofundelwe
22. Yileso naleso sakhamuzi sinelungelo lokukhetha ngokukhululeka
umsebenzi wezandla, umsebenzi owenziwayo noma ofundelwe.
Indlela yokuqhuba umsebenzi wezandla, umsebenzi owenziwayo
noma ofundelwe ungase ulawulwe ngomthetho.
Ubudlelwane phakathi kwabasebenzi nabaqashi
23. (1) Bonke abantu banelungelo lokuphathwa ngendlela efanele
emsebenzini.
(2) Yilowo nalowo msebenzi unelungelo (a) lokusungula nokujoyina inyunyana yabasebenzi;
(b) lokuzimbandakanya kokwenziwayo nasezinhlelweni
zenyunyana yabasebenzi; kanye
(c) nelokuteleka.
(3) Yilowo nalowo mqashi unelungelo10

ISAHLUKO 2: UMQULU WAMALUNGELO

(a)
(b)

lokusungula nokujoyina izinhlangano zabaqashi; futhi
nelokuzimbandakanya kokwenziwayo nasezinhlelweni
zezinhlangano zabaqashi.
(4) Zonke izinyunyana zabasebenzi nezinhlangano zabaqashi
zinelungelo (a) lokuzithathela izinqumo ngezokuphathwa, ngezinhlelo
kanye nangezikwenzayo;
(b) lokuhlela; kanye
(c) nokusungula nelokujoyina umfelandawonye.
(5) Zonke izinyunyana zabasebenzi, izinhlangano zabaqashi
nomqashi banelungelo lokuvumelana ngokuhlanganyela.
Umthetho kazwelonke ungabekwa ukulawula ukuvumelana
okwenziwa ngokuhlanganyela. Esimweni lapho umthetho
ungabeka umkhawulo welungelo kulesi saHluko, ukubekwa
komkhawulo welungelo kufanele kuhambisane nesigaba
sama 36(1).
(6) Umthetho
kazwelonke
ungavumela
amalungiselelo
okuphepha
enhlangano
yabasebenzi
aqukethwe
kuzivumelwano ezenziwe ngokuhlanganyela. Esimweni lapho
umthetho ungabeka umkhawulo welungelo kulesi sahluko,
ukubekwa komkhawulo welungelo kufanele kuhambisane
nesigaba sama 36(1).
Indawo okuphilwa kuyo
24. Wonke umuntu unelungelo(a) lokuphila endaweni engesiyo ingozi empilweni noma
kunhlalakahle yakhe; kanye
(b) nelokuba kuvikelwe imvelo, ukuze kusizakale izizukulwana
zamanje nezizayo, ngemithetho nezinye izinyathelo
ezemukelekayo (i)
ezivimbela ukunukubezeka nokucekelwa phansi
kwempilo yezitshalo neyezilwane;
(ii) ezikhuthaza ukulondolozwa kwemvelo; kanye
11

ISAHLUKO 2: UMQULU WAMALUNGELO

(iii)

neziqinisekisa intuthuko engapheli nokusetshenziswa
kahle kwemithombo yemvelo kube kugqugquzelwa
intuthuko efanele yezomnotho nakwezenhlalakahle.

Impahla
25. (1) Akekho umuntu ongephucwa impahla ngaphandle
kwalapho kumiswe umthetho osebenza ngokufanayo kubo
bonke abantu, futhi awukho umthetho ongavumela ukuthi
umuntu enqatshelwe impahla engazange anikezwe ithuba
lokuziphendulela.
(2) Impahla ingathathwa kuphela njengoba kubekwe wumthetho
osebenza kubo bonke abantu ngokufanayo (a) uma kuyisidingo somphakathi noma kuzozuza
umphakathi; futhi
(b) uma kuzoba nesinxephezelo inani laso nesikhathi
nendlela yokusikhokha okuvunyelwane ngaso yilabo
abathintekayo noma okunqunywe noma okwamukelwe
yinkantolo.
(3) Inani lesinxephezelo nesikhathi nendlela yokunxephezela
kufanele kube ngokulungile nokulinganayo, kuveze
ukulingana phakathi kwezintshisekelo zomphakathi kanye
nezintshisekelo zalabo abathintekayo libhekisise zonke izimo
ezifanele ezibandakanya (a) ukusetshenziswa kwempahla ngaleso sikhathi;
(b) umlando wokutholwa kwempahla nokusetshenziswa
kwayo;
(c) inani engadayiswa ngalo ngaleso sikhathi;
(d) ubungako benani lezimali ezatshalwa umbuso nemali
umbuso owasiza ngayo, ekutholakaleni kwaleyo mpahla
nasekuyithuthukiseni ukuze ibeyinzuzo; kanye
(e) nesizathu sokuthathwa kwempahla.
(4) Mayelana nalesi sigaba(a) intshisekelo yomphakathi ibandakanya ukuzibophezela
kwesizwe enguqukweni yezomhlaba, nasezinguqukweni
12

ISAHLUKO 2: UMQULU WAMALUNGELO

(5)

(6)

(7)

(8)

(9)

zokuletha ukufinyeleleka okulinganayo kuyo yonke
ingcebo yemvelo yaseNingizimu Afrika; nokuthi
(b) impahla ayigcini kuphela ngomhlaba.
Umbuso kufanele uthathe izinyathelo zomthetho nezinye
izinyathelo,
ezamukelekayo,
ngokusemandleni
awo,
ukweseka isimo esizokwenza izakhamuzi zikwazi ukuthola
umhlaba ngendlela egculisayo.
Umuntu
noma
umphakathi
onelungelo
lomhlaba
elintengantengayo ngokomthetho ngenxa yomthetho
noma izenzo zesikhathi esedlule ezibandlulula ngobuzwe,
unelungelo,
ngendlela
ehlinzikelwe
nguMthetho
wePhalamende, lokuthola ilungelo elime laqina emthethweni
noma lokunikezwa usizo olungafaniswa nokuqiniswa kwalo.
Umuntu noma umphakathi owathathelwa impahla
ngemuva kwamhla zi-19 kuNhlangulana 1913, ngenxa
yemithetho noma izenzo zesikhathi esedlule ezazibandlulula
ngokohlanga,
unelungelo
njengoba
kuhlinzekelwa
nguMthetho wePhalamende, lokubuyiselwa leyo mpahla,
noma lokuthola usizo olulinganayo.
Akunazimiso zalesi sigaba ezingavimba umbuso ekubeni
uthathe izinyathelo zokushaya imithetho nezinye izinyathelo
ngenhloso yokuphumelelisa uguquko kwezomhlaba, amanzi
nokunye okuhambelana nalokho, ukuze ulungise imiphumela
yesikhathi esedlule yobandlululo ngokohlanga, inqobo uma
noma yikuphi ukuqhela ezimisweni zalesi sigaba kufanele
kuhambisana nezimiso zesigaba 36(1).
IPhalamende kufanele lishaye umthetho oshiwo kusigatshana
(6).

Izindlu
26. (1) Wonke umuntu unelungelo lokuthola indlu efanelekile.
(2) Umbuso kufanele uthathe izinyathelo zomthetho ezifanele
nezinye izinyathelo, ngokusemandleni onawo, zokwenza
ukuba leli lungelo libe yimpumelelo eyinqubekela phambili.
13

ISAHLUKO 2: UMQULU WAMALUNGELO

(3) Akukho bantu abangasuswa emzini wabo noma kudilizwe
ikhaya labo ngaphandle kwesinqumo senkantolo esenziwe
ngemuva kokuba kubhekwe zonke izimo ezifanele.
Awukho umthetho oyovumela ukususwa kwabathintekayo
benganikwanga ithuba lokuziphendulela.
Ukunakekelwa ngezempilo, ukudla, amanzi, nenhlalakahle
27. (1) Wonke umuntu unelungelo lokukwazi ukuthi athole (a) ukunakekelwa
kwezempilo,
okubandakanya
ukunakekelwa kwezempilo okuqondene nokubeletha;
(b) amanzi nokudla okwenele; kanye
(c) nenhlalakahle, okubandakanya, usizo olufanele uma
umuntu engakwazi ukuzondla yena kanye nalabo
okufanele abondle.
(2) Umbuso kufanele uthathe izinyathelo zomthetho ezifanele
nezinye izinyathelo, ngokusemandleni onawo, u k u z e
ufinyelele ukuphumelela kwalelo nalelo lungelo okuqhubekela
phambili.
(3) Akekho umuntu ongalelwa ukuba athole usizo
lwezokwelashwa oluphuthumayo.
Izingane
28. (1) Zonke izingane zinelungelo (a) lokuba negama nobuzwe kusukela ngesikhathi zizalwa;
(b) lokuthola
ukunakekelwa
ngumndeni,
noma
ukunakekelwa ngabazali noma okunye ukunakekelwa
okufanele uma lowo mntwana esusiwe ngaphansi
kwesimo somndeni;
(c) lokuthola ukudla okunomsoco, indawo yokuhlala,
ukusizakala ngokwelashwa okuyisisekelo kanye
nokusizakala ngezenhlalakahle;
(d) lokuvikelwa ekuphathweni ngendlela engafanele,
ukunganakekelwa, ukuhlukunyezwa nokuphathwa
ngendlela eyehlisa isithunzi;
14

ISAHLUKO 2: UMQULU WAMALUNGELO

(e)
(f)

lokuvikelwa kuzinqubo zokuxhashazwa emsebenzini;
lokuthi kungadingeki noma kungavunyelwa ukuthi
zenze umsebenzi (i)
ongamfanele umuntu oneminyaka yobudala
elingana neyaleyo ngane; noma
(ii) obeka engcupheni inhlalakahle, imfundo, impilo
yomzimba noma yengqondo, noma ukuthuthuka
komoya,
kwesimilo
noma
kobudlelwano
nomphakathi, kwengane;
(g) lokungaboshwa ngaphandle kwalapho ukuboshwa
kwazo sekuyisinyathelo sokugcina esingathathwa,
okuyothi uma kwenzeka, ngaphezulu kwamalungelo
anikwe ingane ngaphansi kwezigaba se-12 nesama-35,
ingane ingahle iboshwe ukuphela kwesikhathi okuyisona
esifushane engaboshwa ngaso, futhi inelungelo (i)
lokungahlanganiswa nabanye abantu ababoshiwe
abaneminyaka
yobudala
engaphezulu
kwe-18
leminyaka; futhi
(ii) iphathwe ngendlela, ibuye igcinwe ezimweni
ezikhombisa ukubonelela iminyaka yayo yobudala;
(h) lokuba nommeli ezimnikezwa ngumbuso, nangezindleko
zombuso, emacaleni ombango athinta ingane, uma
ukunganikezwa ummeli kungaba nomphumela
wokwehluleka okukhulu kobulungiswa; kanye
(i)
nelokungasetshenziswa ngqo ekulweni kuhlonyiwe,
nelokuthi ivikelwe ngazozonke izikhathi lapho kuliwa
kuhlonyiwe.
(2) Kuzona zonke izinto ezithinta ingane, kuyobekwa phambili
izidingo zayo.
(3) Kulesi sigaba “ingane” kusho umuntu oneminyaka yobudala
engaphansi kweyi-18.
Imfundo
29. (1) Wonke umuntu unelungelo 15

ISAHLUKO 2: UMQULU WAMALUNGELO

(a)

lokuthola imfundo eyisisekelo, kuhlanganisa imfundo
eyisisekelo yabantu abadala; kanye
(b) nelemfundo eqhubekayo, okufanele ukuthi umbuso
ngezinyathelo ezifanele uyenze iqhubeke nokutholakala
futhi kufinyeleleke kuyona.
(2) Wonke umuntu unelungelo lokuthola imfundo ngolimi
olusemthethweni alukhethayo ezikhungweni zemfundo
zomphakathi lapho leyo mfundo ikwazi ukutholakala
ngendlela efanelekile. Ukuze kuqinisekiswe ukuthi leli lungelo
kuyafinyelelwa kulona ngempumelelo, nokuthi lenziwe leli
lungelo, umbuso kufanele uhlolisise yonke imigudu efanele
yemfundo, kubandakanya nezikhungo zemfundo ezifundisa
ngolimi olulodwa, kube kuqikelelwe (a) ukulingana;
(b) ukuthi kungenzeka yini; kanye
(c) nesidingo sokulungisa imiphumela yemithetho
nenqubo eyedlule eyayibandlulula ngokohlanga.
(3) Wonke umuntu unelungelo lokusungula nokugcina,
ngezindleko zakhe, izikhungo zemfundo ezizimele (a) ezingabandlululi ngokohlanga;
(b) ezibhaliswe nombuso; futhi
(c) ezigcina amazinga angekho ngaphansi kwamazinga
asezikhungwenii ezingaqhathaniswa nazo nezixhaswa
yizimali zombuso.
(4) Isigatshana (3) asizivimbeli izikhungo zemfundo ezizimele
ezimalini zoxhaso lombuso.
Ulimi namasiko
30. Wonke umuntu unelungelo lokusebenzisa ulimi aluthandayo
futhi abambe iqhaza empilweni yamasiko ayithandayo, kodwa
akekho ovunyelwe ukusebenzisa lawa malungelo ngendlela
engahambisani nanoma yisiphi isimiso soMqulu wamaLungelo.

16

ISAHLUKO 2: UMQULU WAMALUNGELO

Imiphakathi yamasiko, izinkolo kanye nezilimi ezithile
31. (1) Abantu abangamalungu emiphakathi yamasiko, izinkolo
noma izilimi ezithile abanakuphucwa ilungelo, kanye
namanye amalungu alowo mphakathi (a) lokuthokozela amasiko abo, ukuqhuba inkolo yabo
nokusebenzisa ulimi lwabo; kanye
(b) nokubumba, bajoyine futhi bagcine izinhlangano
zamasiko, zenkolo nezezilimi kanye nezinye izinhlaka
zomphakathi wezakhamuzi.
(2) Amalungelo esigatshana sesi (1) akufanele asetshenziswe
ngendlela engahambisani nanoma yisiphi isimiso esikuMqulu
wamaLungelo.
Ukuthola ulwazi
32. (1) Wonke umuntu unelungelo lokuthola (a) nanoma yiluphi ulwazi olusezandleni zombuso; kanye
(b) nanoma yiluphi ulwazi olusezandleni zomunye umuntu
noludingekayo ekusetshenzisweni noma ekuvikelweni
kwanoma yimaphi amalungelo.
(2) Kufanele kushaywe umthetho kazwelonke ukuze leli
lungelo lisebenze, futhi ungahlinzekela ngezinyathelo
ezifanele ukunciphisa umthwalo wokwengamela nowezimali
embusweni.
Ukuphatha ngokusemthethweni okulungileyo
33. (1) Wonke umuntu unelungelo lokuphathwa ngendlela
esemthethweni, efanele kanye nengenzeleli ngokwenqubo
elandelwayo.
(2) Wonke umuntu onamalungelo ahlukunyezwe kabi
yisinyathelo sokuphatha, unelungelo lokunikezwa izizathu
ezibhaliwe ngalokho.
(3) Kufanele kushaywe umthetho kazwelonke ukuze lawa
malungelo asebenze futhi lo mthetho kufanele 17

ISAHLUKO 2: UMQULU WAMALUNGELO

(a)
(b)
(c)

uhlinzekele ukubukezwa kwesinyathelo sokuphatha
yinkantolo noma, lapho kufanele, kubukeze inkundla
ezimele nengavuni hlangothi;
ubeke isibopho phezu kombuso ukuthi amalungelo
akuzigatshana soku (1) nesesi (2) asebenze; futhi
ukhuthaze ukusingatha ngempumelelo.

Ukufinyelela ezinkantolo
34. Wonke umuntu unelungelo lokuthi noma iyiphi ingxabano
engaxazululwa ngokusebenzisa umthetho, inqunywe ngokulalela
okungenzeleli yinkantolo yomphakathi noma, lapho kulungile,
leyo ngxabano ingaxazululwa yinkundla noma yisithangamu
esizimele nesingavuni hlangothi.
Abantu ababoshiwe, abavalelwe nababekwe amacala
35. (1) Wonke umuntu oboshwe ngoba esolwa ukuthi wenze icala
unelungelo (a) lokuthula angasho lutho;;
(b) lokwaziswa ngokushesha (i)
ngelungelo lokuthula angasho lutho; kanye
(ii) nangomphumela wokuthi angathuli;
(c) lokuba angaphoqwa ukuhlambuluka noma ukuvuma
izinto ezingase zisetshenziswe njengobufakazi ecaleni
lakhe;
(d) lokuba ayiswe enkantolo ngokushesha okungase
kwenzeke, kodwa kungakedluli (i)
amahora angama 48 emuva kokuboshwa; noma
(ii) ekupheleni
kosuku
lokuqala
lwenkantolo
ngemuva kokudlula kwesikhathi esingamahora
angama-48, uma ngabe amahora angama-48
edlula ngaphandle kwesikhathi esejwayelekile
sokusebenza kwenkantolo, noma ngosuku
olungelona
olwejwayelekile
lokusebenza
kwenkantolo;
18

ISAHLUKO 2: UMQULU WAMALUNGELO

(e)

ekuveleni kokuqala phambi kwenkantolo emuva
kokuboshwa, lokuba ethweswe icala noma aziswe
ngesizathu sokuthi aqhubeke nokuvalelwa, noma
adedelwe; kanye
(f) nelokudedelwa ekuvalelweni uma izidingo zobulungiswa
zivuma, kodwa lokho kunqike emibandeleni efanele.
(2) Wonke umuntu ovalelwe, kubandakanya noma yisiphi
isiboshwa esidonsa isigwebo, unelungelo (a) lokwaziswa ngokushesha ngezizathu zokuvalelwa
kwakhe;
(b) lokuzikhethela kanye nokubonana nommeli nokwaziswa
ngokushesha ngaleli lungelo;
(c) lokunikezwa ummeli ngezindleko zombuso, uma ngabe
ukunganikezwa ummeli kungabukhinyabeza kakhulu
ubulungiswa, futhi aziswe ngaleli lungelo ngokushesha;
(d) lokuphikisa ukuba semthethweni kokuvalelwa kwakhe
akwenze mathupha phambi kwenkantolo, futhi
uma kutholakala ukuthi lokho kuvalelwa akukho
emthethweni, adedelwe;
(e) lokuba avalelwe ngaphansi kwezimo ezihlonipha isithunzi
sobuntu, kubandakanye ukuthi okungenani akwazi
ukulolonga umzimba futhi ahlinzekwe, ngezindleko
zombuso, indawo yokumgcina eyanele, ukondliwa
okwanele, izinto zokufunda ezanele kanye nokwelashwa
kwempilo okwanele; kanye
(f) nelokuxhumana kanye, futhi avakashelwe (i)
ngowakwakhe noma lowo azwana naye;
(ii) yisihlobo esisondelene naye;
(iii) umeluleki kwezenkolo oqokwe nguye; kanye
(iv) nodokotela oqokwe nguye.
3. Wonke umuntu owethweswe icala unelungelo lokuthi icala
lakhe lithethwe ngendlela elungile, okubandakanya ilungelo
–
19

ISAHLUKO 2: UMQULU WAMALUNGELO

(a)
(b)
(c)
(d)
(e)
(f)
(g)

(h)
(i)
( j)
(k)
(l)

(m)
(n)

lokwaziswa ngecala abekwe lona ngemininingwane
eyenele ukuze aziphendulele;
lokuba nesikhathi esenele nezidingo ezanele
ukulungiselela ukuziphendulela;
lokuba icala lakhe lethanyelwe ngumphakathi
ngaphambi kwenkantolo eyejwayelekile;
lokuba ukuthethwa kwecala lakhe kuqalwe futhi
kuqedwe ngaphandle kokulibaziseka okungafanele;
lokuba khona uma kuthethwa icala lakhe;
lokukhetha ummeli nokumelwa ngummeli futhi
abenelungelo lokwaziswa ngaleli lungelo ngokushesha;
lokuba
nommeli
onikezwe
ngumbuso
futhi
ngezindleko zombuso uma ukunganikezwa ummeli
kungabukhinyabeza kakhulu ubulungiswa, futhi
nelungelo lokwaziswa ngaleli lungelo ngokushesha;
lokuthathwa ngokuthi akanacala, lokuthula angasho
lutho, kanye nelokunganiki bufakazi ngesikhathi
kuqulwa icala lakhe;
lokunika kanye nelokuphikisa ubufakazi;
lokungaphoqwa ukuba anike ubufakazi obuzomethwesa
ngecala;
lokuba icala liqulwe ngolimi aluzwayo, noma uma lokho
kungaphumeleli, athole ithuba lokuthi ukuqulwa kwalo
kutolikwe ngalolo limi;
lokungagwetshelwa ukwenza noma ukungenzi okuthile
okwakungelona icala ngokomthetho wezwe noma
wamazwe ngamazwe ngesikhathi ekwenza noma
engakwenzi;
lokungabhekani necala enkantolo eliphathelene nalokho
asatholwa engenacala lako noma asagwetshelwa kona;
lokunikezwa isigwebo esisinda kancane kunesinye
esimisiwe uma isigwebo esimiselwe lelo cala sishintshiwe
phakathi kwesikhathi sokwenziwa kwecala nesikhathi
sokugwetshwa; kanye
20

ISAHLUKO 2: UMQULU WAMALUNGELO

(o)

nelokufaka isicelo sokudlulisa icala, noma ukuhlaziywa
kwalo, yinkantolo ephakeme.
(4) Lapho lesi sigaba sidinga ukuba umuntu aziswe okuthile, lolo
lwazi kufanele lowo muntu alunikwe ngolimi aluqondayo.
(5) Ubufakazi obutholakale ngendlela ephambene nanoma yiliphi
ilungelo elikuMqulu wamaLungelo kufanele bungangeniswa
njengobufakazi ecaleni uma ukungeniswa kwalobo bufakazi
bungenza ukuthi icala lingagculisi noma kungakhinyabeza
ukuphathwa kobulungiswa.
Ukuncishiswa kwamalungelo
36. (1) Amalungelo
aqukethwe
kuMqulu
wamaLungelo
angancishiswa kuphela ngokusho komthetho osebenza
kunoma yimuphi umuntu, kungadluli ezingeni lokuthi
ukuncishiswa
kube
kufanele
futhi
kwamukelekile
emphakathini ovulekile, nowentando yeningi nowesekelwe
kusithunzi sobuntu, ukulingana nenkululeko, kube kunakwe
zonke izinto ezithintekayo ezibandakanya (a) ubunjalo belungelo;
(b) ukubaluleka kwezinjongo zokuncishiswa;
(c) ubunjalo nobungako bokuncishiswa;
(d) ubudlelwane phakathi kokunciphisa nezinjongo zako;
kanye
(e) nezinye izindlela ezinezihibe ezingaphansana ukufeza
injongo leyo.
(3) Ngaphandle kwanjengoba kuhlinzekelwe kusigatshana(1)
noma kunoma yisiphi esinye sezimiso zoMthethosisekelo,
awukho umthetho onganciphisa noma yiliphi ilungelo
elihlinzekelwe kuMqulu wamaLungelo.
Izimo ezibucayi
37. (1) Isimo esibucayi singamenyezelwa kuphela ngokulandela
uMthetho wePhalamende, futhi kuphela uma 21

ISAHLUKO 2: UMQULU WAMALUNGELO

(a)

impilo yezwe yesatshelwa ngenxa yempi, ukuphanga,
ukuvukela umbuso, yeziphithiphithi, yenhlekelele
yemvelo
noma
yesinye
isehlakalo
esibucayi
emphakathini; futhi
(b) isimemezelo sidingekile ukuze kubuyiselwe uxolo
nokuthula.
(2) Ukumenyezelwa kwesimo esibucayi, kanye nomthetho
oshayiwe noma isinyathelo esithathwe kulandela leso
simemezelo, kungasebenza kuphela (a) kuye esikhathini esilandelayo; futhi
(b) ngesikhathi esingeqile ezinsukwini ezingama 21
kusukela osukwini lwesimemezelo sesimo esibucayi
ngaphandle uma isiGungu sikaZwelonke sinquma
ukwelula isikhathi sesimemezelo. IsiGungu sikaZwelonke
singelula isikhathi sokusebenza kwesimemezelo
sesimo esibucayi ngesikhathi esingeqile ezinyangeni
ezintathu. Ukwelulwa kokuqala kwesikhathi sesimo
esibucayi kufanele kwenziwe ngesinqumo esivunywe
yiningi lamavoti angamalungu esiGungu. Ukwelulwa
kwesikhathi sesimo esibucayi okulandelayo kufanele
kwenziwe
ngesinqumo
esesekwe
okungenani
ngamalungu angamaphesenti angama 60 angamalungu
esiGungu. Isinqumo esishiwo kulesi sigatshana
kufanele sithathwe ngemuva kwenkulumompikiswano
ebandakanya umphakathi esiGungwini.
(3) Noma iyiphi inkantolo efanele ingathatha isinqumo mayelana
nokubasemthethweni (a) kwesimemezelo sesimo esibucayi;
(b) ngokwelulwa kwesimemezelo sesimo esibucayi; noma
(c) umthetho oshayiwe, noma isinyathelo esithathiwe
ngokulandelwa kwaleso simemezelo sesimo esibucayi.
(4) Noma yimuphi umthetho oshayiwe ngenxa yokumenyezelwa
kwesimo esibucayi ungazitshwa kuMqulu wamaLungelo
22

ISAHLUKO 2: UMQULU WAMALUNGELO

kuphela uma –
(a) ukuzitshwa kwesimemezelo kudingwa yisimo esibucayi
kuphela; futhi
(b)
umthetho (i)
uvumelana nezibopho zeRiphabhuliki ngaphansi
komthetho wamazwe ngamazwe omiselwe izimo
ezibucayi; futhi
(ii) uhambisana nesigatshana(5); futhi
(iii) ushicelelwe kusoMqulu kaHulumeni kazwelonke
ngokushesha okunokwenzeka ngemuva kokuba
umisiwe.
(5) Awukho uMthetho wePhalamende onikeza igunya
lokumenyezelwa kwesimo esibucayi, futhi akunamthetho
oshayiwe noma esinye isinyathelo esithathwe ngenxa
yesimemezelo ongavumela noma onganikeza igunya –
(a) ukuxolelwa kombuso, noma komuntu noma yimuphi
mayelana nesenzo esingekho emthethweni;
(b)
ukuzitshwa kwalesi sigaba;
(c) lanoma yikuphi ukuzitshwa kwesigaba esishiwo
kukholomu 1 yoHla lwamaLungelo Angenakuzitshwa,
ngokwezinga elivezwe laqondana nesigaba leso
kukholomu 3 yoHla.

23

ISAHLUKO 2: UMQULU WAMALUNGELO

Uhla lwamalungelo angeke ajivazwa.
1
Inombolo
yesigaba

2
3
Isihloko sesigaba Izinga lokuvikelwa
kwelungelo

9

Ukulingana

10
11
12
13

28

Mayelana nokubandlululwa
okungamukelekile
ngokobuhlanga, ibala, ubuzwe
noma
imvelaphi, ubulili, inkolo noma
ulimi.
Isithunzi somuntu Ngokuphelele
Impilo
Ngokuphelele.
Inkululeko
Mayelana nezigatshana soku (1)
nokuphepha
(d) no (e) kanye nesesi 2(c)
komuntu
Ubugqila,
Mayelana nobugqila
ukwenziwa isigqila nokwenziwa isigqila.
nokusetshenziswa
ngempoqo
Izingane
Mayelana:
- nesigatshana soku 1(d), kanye
no (e);
- namalungelo ezindimana (i)
kanye no (ii) zesigatshana
soku (1)(g); kanye
- nesigatshana soku (1)(i)
esimayelana nezingane
ezineminyaka eyi 15
nezingaphansi.

24

ISAHLUKO 2: UMQULU WAMALUNGELO

1
Inombolo
yesigaba

2
3
Isihloko sesigaba Izinga lokuvikelwa
kwelungelo

35

Abantu
Mayelana:
ababoshiwe,
- nesigatshana soku (1)(a), (b)
abatokile
no (c) nesesi (2)(d);
nabethweswe icala - amalungelo ezindimeni (a)
kuye ku (o) esigatshana sesi
(3), ngaphandle kwendima (d);
- isigatshana sesi (4); kanye
- nesigatshana sesi (5)
mayelana nokukhishwa
ngaphandle kobufakazi uma
ukwamukelwa kwalobo
bufakazi kungenza ukuqulwa
kwecala kwenzelele
(6) Noma yinini lapho umuntu evalelwe ngaphandle kokuthethwa
kwecala ngenxa yokuzitshwa kwamaLungelo okuqhamuka
ekumenyezelweni kwesimo esibucayi, kufanele kuqikelelwe
izimo ezilandelayo (a) Umuntu omdala oyilungu lomndeni noma umngane
walowo ovalelwe kufanele athintwe ngokushesha
okungase kwenzeke, bese aziswa ngokuvalelwa
kwalowo muntu.
(b) Isaziso kufanele sishicilelwe kuGazethi kazwelonke
kaHulumeni zingakapheli izinsuku ezinhlanu umuntu
evalelwe, sisho igama lomuntu nalapho evalelwe khona,
sibuye sisho nesimo esibucayi aboshwe ngenxa yaso.
(c)
Umuntu ovalelwe kufanele avunyelwe ukuqoka, kanye
nokuvakashelwa ngudokotela noma ngasiphi isikhathi
esamukelekayo.
25

ISAHLUKO 2: UMQULU WAMALUNGELO

(d)

Umuntu ovalelwe kufanele avunyelwe ukuqoka,
ukuvakashelwa ngummeli noma ngasiphi isikhathi
esamukelekayo.
(e) Inkantolo kufanele ibuyekeze ukuvalelwa komuntu
ngokushesha okungase kwenzeke, kodwa zingakapheli
izinsuku eziyi-10 ngemuva kosuku lokuvalelwa
kwakhe, futhi inkantolo kufanele imdedele lowo
ovalelwe ngaphandle uma kunesidingo sokuqhubeka
nokumvalela ukuze kubuyiselwe isimo soxolo nokuthula.
(f) Umuntu ovalelwe ongadedelwanga ngokwemigomo
yesibuyekezo sendimana (e) noma ongadedelwanga
ngemuva kokubuyekezwa ngaphansi kwale ndima
angenza isicelo enkantolo sokuba kuphinde
kubuyekezwe ukuvalelwa kwakhe noma ngasiphi
isikhathi ngemuva kwezinsuku eziyi-10 lwenziwe
uhlaziyo lwangaphambilini, futhi inkantolo kufanele
imdedele umuntu ovalelwe ngaphandle uma
kusadingekile ukuba aqhubeke evalelwe ukuze
kubuyiselwe uxolo nokuthula.
(g) Umuntu ovalelwe kufanele avunyelwe ukuvela
mathupha phambi kwanoma iyiphi inkantolo
ebhekene nokuvalelwa kwakhe, amelwe ngummeli
kuloko kwethanyelwa, futhi akwazi ukwethula izizathu
eziphikisa ukuthi aqhubeke nokuvalelwa.
(h) Umbuso kufanele wethule phambi kwenkantolo
izizathu ezibhalwe phansi zokuthi kubaluleke ngani
ukuvalelwa kwalowo ovalelwe, futhi kufanele ulethe
ikhophi yalezo zizathu kumuntu ovalelwe okungenani
esikhathini esiyizinsuku ezimbili ngaphambi kokuthi
inkantolo ibuyekeze ukuvalelwa kwakhe.
(7) Uma inkantolo idedela obevalelwe, lowo muntu angeke
aphinde avalelwe ngezizathu ezifanayo, ngaphandle uma
umbuso ungethula phambi kwenkantolo isizathu esiqinile
esenza kube nesidingo sokuthi lowo muntu aphinde avalelwe.
26

ISAHLUKO 2: UMQULU WAMALUNGELO

(8) Izigatshana sesi (6) nesesi (7) azisebenzi kubantu abangezona
izakhamuzi zaseNingizimu Afrika futhi abavalelwe ngenxa
yokulwa kuhlonyiwe okuphakathi kwamazwe. Esikhundleni
salokho, umbuso kufanele uhambisane nemigomo ebopha
iRiphabhuliki ngaphansi komthetho wobuntu wamazwe
ngamazwe mayelana nokuvalelwa kwalabo bantu.
Ukuphoqelelwa kwamalungelo
38. Noma ngubani obalulwe kulesi sigaba unelungelo lokufaka
isicelo enkantolo efanele, aveze ukuthi ilungelo eliseMqulwini
wamaLungelo lephuliwe noma kungenzeka lephulwe, futhi
nenkantolo inganikeza usizo olufanele, olumbandakanya
ukumenyezelwa kwamalungelo. Abantu abangaya enkantolo (a) yinoma ngubani ozifakela yena isicelo;
(b) yinoma ngubani owenza isicelo egameni lomunye
umuntu ongakwazi ukuzenzela yena;
(c)
yinoma ngubani ofaka isicelo njengelungu, noma
owenza lokho egameni leqembu noma lomkhakha
othile wabantu;
(d) yinoma ngubani ofaka isicelo ukuzuzela umphakathi;
kanye
(e) nenhlangano efaka isicelo ngenhloso yokuzuzela
amalungu ayo.
Ukuhunyushwa koMqulu wamaLungelo
39. (1) Uma kuhunyushwa uMqulu wamaLungelo, yileyo naleyo
nkantolo, inkundla noma isithangamu –
(a) kufanele sikhuthaze imigomo eyeseka umphakathi
ovulekile nobuswa yinqubo yentando yeningi
eyesekelwe yisithunzi somuntu, ukulingana nenkululeko;
(b) kufanele sibheke umthetho wamazwe ngamazwe; futhi
(c) singabuka umthetho wezinye izizwe.
(2) Uma kuhunyushwa noma omuphi umthetho, futhi uma
kuthuthukiswa umthetho owejwayelekile noma umthetho
27

ISAHLUKO 2: UMQULU WAMALUNGELO

wesintu, yileyo naleyo nkantolo, inkundla noma isithangamu
kufanele sikhuthaze umoya, inhloso kanye nezinjongo
zoMqulu wamaLungelo.
(3) UMqulu wamaLungelo awukuphiki ukuba khona kwanoma
yimaphi amanye amalungelo noma izinkululeko ezemukelwe
noma ezibekwe ngumthetho owejwayelekile,umthetho
wesintu noma umthetho oshayiwe, ngendlela ohambisana
ngayo noMqulu.

28

IZIKHUNGO OKUNGAXHUNYANWA NAZO MAYELANA NAMALUNGELO OLUNTU

IZIKHUNGO OKUNGAXHUNYANWA NAZO
MAYELANA NAMALUNGELO OLUNTU
1.

IHhovisi loMvikeli woMphakathi

IHhovisi
loMvikeli
woMphakathi
lihlose
ukufeza
igunya
lomthethosisekelo ukuze lidlondlobalise umthethosisekelo wentando
yeningi ngokuqhuba uphenyo ngendlela yokuziphatha esolwayo
egatsheni loMbuso, ukusiza ngokusombulula umbango, ukubika
nokuphakamisa izinyathelo zokulungisa isimo nokuqhakambisa
ukuqwashiseka mayelana nendima nemisebenzi yoMvikeli
woMphakathi.
Imininingwane yokuxhumana
Ikheli lendawo:		
175 Lunnon Street
				
Hillcrest Office Park
				Pretoria
				0083
Ikheli laseposini:		
Private Bag X677
				Pretoria
				0001
Inombolo Yocingo:		
012 366 7000
Inombolo yamahhala:
0800 11 20 40
Inombolo Yocingo:
012 362 3473 / 086 575 3292
Umbikombani:
customerservice@pprotect.org
				registration2@pprotect.org.za
Isizindalwazi:			www.pprotect.org

29

IZIKHUNGO OKUNGAXHUNYANWA NAZO MAYELANA NAMALUNGELO OLUNTU

2.

IKhomishana yamaLungelo esiNtu

IKhomishana yamaLungeso esiNtu eNingizimu Afrika iyisikhungo
sikazwelonke esisungulelwe ukukhuthaza umthethosisekelo wentando
yeningi ngokukhuthaza nokuvikela amalungelo esintu ngokuba
idingide ukuhlukunyezwa kamalungelo abantu futhi nokubheka
ikhambi lokulungisa lokhu kuhlukunyezwa ngokuqapha nokuhlola
ukulandelwa kwamalungelo esintu nemikhankaso yokuqwashisa
ngezindaba zamalungelo esintu kanye nezemfundo nokuqeqesha
mayelana namalungelo esintu.
Imininingwane yokuxhumana
Ikheli lendawo:		
Braampark Forum 3,
				33 Hoofd Street
				Braamfontein
				Johannesburg
Ikheli laseposini:		
Private Bag X2700
				Houghton
				Johannesburg
				2041
Inombolo Yocingo:		
011 877 3600
Inombolo Yocingo:		
011 403 6621
Umbikombani:		 info@sahrc.org.za
				complaints@sahrc.org.za
Isizindalwazi:			www.sahrc.org.za
		

30

IZIKHUNGO OKUNGAXHUNYANWA NAZO MAYELANA NAMALUNGELO OLUNTU

3.

IKhomishana yokuKhuthaza nokuVikela amaLungelo 		
amaSiko, ezeNkolo nemiPhakathi esebenzisa iziLimi

IKhomishana
yokuVikela
amaLungelo
amaSiko,
ezeNkolo,
neMiphakathi esebenzisa izilimi ezihlukene (kulokhu ebizwa ngokuthi
iKhomishana ye-CRL) ihlose ukukhuthaza nokutshala ukuthula,
ukuzwana, ubuntu, ukubekezelelana nobumbano kuzwelonke
emiphakathini esebenzisa amasiko, ezeNkolo nezilimi ezihlukene.
Imininingwane yokuxhumana
Ikheli lendawo:		
Braampark Forum 4,
				33 Hoofd Street 		
				Braamfontein
				Johannesburg
Ikheli laseposini:		
Private Bag X 90 000
				Houghton
				2041
Inombolo Yocingo:		
011 537 7631
Inombolo Yocingo:		
011 880 3495 / 086 660 8986
Umbikombani:		 chairperson@crlcommission.org.za
				ceo@crlcommission.org.za
				info@crlcommission.org.za
				complaints@crlcommission.org.za
Isizindalwazi:			www.crlcommission.org.za

31

IZIKHUNGO OKUNGAXHUNYANWA NAZO MAYELANA NAMALUNGELO OLUNTU

4.

IKhomishana Yezokulingana Ngobulili

IKhomishana yezokuLingana ngobuLili (CGE) isungulelwe ukukhuthaza
nokuhlonipha ukulingana ngokobulili kanye nokuqikelela ukufezeka
kokulingana ngokobulili emikhakheni yonke yemiphakathi. I-CGE
izama ngakho okusemandleni ukwakha umphakathi ongacwaswa
ngezobulili nangazo zonke izindlela zokucindezelwa, lapho abantu
bezoba nethuba nezindlela zokuzuza lokhu abakuphokophele, noma
ngabe bengobaluphi uhlanga, izinga, ubulili, ubulili abazikhethele
bona, ukukhubazeka noma indazo abahlala kuzona.
Imininingwane yokuxhumana
Ikheli lendawo:		
i-Constitutional Hill
				Uphiko lweJele Labantu Besifazane
				2 Kotze Street
				Braamfontein
				Johannesburg
Ikheli laseposini:		
P.O Box 32175
				Braamfontein
				2017
Inombolo Yocingo:		
011 403 7182
Inombolo Yocingo:		
011 403 7188
Umbikombani:		 cgeinfo@cge.org.za
Isizindalwazi:			www.cge.org.za

32

IZIKHUNGO OKUNGAXHUNYANWA NAZO MAYELANA NAMALUNGELO OLUNTU

5.

IKhomishana yeHhovisi Eliphakela Ngosizo Lwemisebenzi
Yomphakathi

IKhomishana yeHhovisi Eliphakela Ngosizo Lwemisebenzi Yomphakathi
igunya lalo lisekelwe isigaba 195 nese-196 zoMthethosisekelo. I-PSC
udutshiwe futhi ikhuthazwa ukuba, iphenye, iqaphe, futhi uhlole
ukuhleleka nokusingathwa Kwemisebenzi Kahulumeni.
Leli gunya liphinde libandakanye ukuhlola okuzuziwe, noma
ukuntuleka kwezinhlelo zikaHulumeni. I-PSC iphinde ibe
nesibophezelo sokukhuthaza izinyathelo ezizoqikelela ukuqhuba
umsebenzi ngempumelelo nangenqubekela phambili eMisebenzini
kaHulumeni futhi ikhuthaza amagugu nomgomo wokusingathwa
komphakathi njengoba kuveziwe kuMthethosisekelo, mayelana
neMisebenzi kaHulumeni.
Imininingwane yokuxhumana
Ikheli lendawo:
Commission House
			
Cnr Hamilton & Ziervogel Streets
			Pretoria
Ikheli laseposini:
Private Bag X121
			Pretoria
			0083
Inombolo Yocingo: 012 352 1000
Inombolo Yocingo: 012 325 8382
Ikheli lendawo:
info@opsc.gov.za
Isizindalwazi:		
www.psc.gov.za

33

IZIKHUNGO OKUNGAXHUNYANWA NAZO MAYELANA NAMALUNGELO OLUNTU

6.

UMnyango wezoBulungiswa nokuThuthukiswa 			
koMthethosisekelo

UMnyango wezoBulungiswa nokuThuthukiswa koMthethosisekelo
uneGatsha: EliThuthukisa uMthethosisekelo. Injongo yaleli Gatsha
ukukhuthaza, ukuchibiyela, nokuthuthukisa uMthethosisekelo,
amalungelo esintu nokuzibandakanya nentandoyeningi limele
uhulumeni.
Imininingwane yokuxhumana
Ikheli lendawo:
329 Pretorius Street
			
(c/o Pretorius & Sisulu Streets)
			First Floor,
			Momentum Building
			Pretoria
Ikheli laseposini:
Private Bag X81
			Pretoria
			0001
Inombolo Yocingo: 012 315 1111
Ikheli lendawo:
constitutionalrights@justice.gov.za
Isizindalwazi:		
www.justice.gov.za

34

IZIKHUNGO OKUNGAXHUNYANWA NAZO MAYELANA NAMALUNGELO OLUNTU

7. Aba Mmeli Bakahulumeni eNingizimu Afrika
Aba Mmeli Bakahulumeni eNingizimu Afrika igatsha lomthetho
elisungulwe ngenhloso yokuhlinzekela ngezeluleko zomthetho noma
ukwenza usizo lomthetho lufinyelele kubantu abantulayo ngendlela
ehambisana nezinga labo kwezezimali. Baphinde bamele abantu
bakhokhelwe uMbuso, njengoba kuveziwe kuMthethosisekelo
nasemthethweni
eqondene
eveza
ilungelo
lokummelwa
ngokomthetho izindleko zakho ezizokhokhwa uMbuso.
Imininingwane yokuxhumana
Ukuze uthole ihhovisi lesifunda labaMmeli bakaHulumeni eNingizimu
Afrika, isikhungo sezobulungiswa noma ihhovisi elingumahamba
nendlwana, xhumana nabaMmeli bakaHulumeni eNingizimu Afrika
kule mininingwane elandelayo:
Ikheli lendawo:		
292 Kotze Street
				Braamfontein
				Johannesburg
				2017
Ikheli laseposini: 		
Private Bag X121
				Braamfontein
				2017
Inombolo Yocingo:		
011 877 2000
Inombolo yamahhala:
0800 110 110
Inombolo Yocingo:		
011 877 2222
Ikheli lendawo:		
Communications2@legal-aid.co.za
Isizindalwazi:			www.legal-aid.co.za

35

NOTES

isiZulu

Imibandela Eyeseka
uMthethosisekelo
WaseRiphabhuliki yaseNingizimu
Afrika, Owenzelwe Abafundi

Department of Justice and Constitutional Development
Tel: 012 315 1111
Private Bag X81, Pretoria, 0001
constitutionalrights@justice.gov.za
www.justice.gov.za

ISENDLALELO, IMIBANDELA EYESEKA UMQULU
WAMALUNGELO
“Umbhalo wesiNgisi umbhalo osemthethweni woMthethosisekelo”

