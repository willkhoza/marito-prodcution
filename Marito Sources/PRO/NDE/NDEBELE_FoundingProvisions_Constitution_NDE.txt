isiNdebele

IINqalelelo eziSisekelo
zomThethosisekelo
WeRiphabhliki yeSewula Afrika, 1996,
Ezilula ezenzelwe abaNtwana

Department of Justice and Constitutional Development
Tel: 012 315 1111
Private Bag X81, Pretoria, 0001
2016
constitutionalrights@justice.gov.za
www.justice.gov.za
DOJCD_ZA

DOJCD

DOJCD

JusticeGOVZA

ISENDLALELO, IINQALELELO EZISISEKELO NOMTLOLO
WAMALUNGELO WOBUNTU
“Umtlolo wamathomo weSingisi ngiwo umtlolo osemthethweni womThethosisekelo”

isiNdebele

IINqalelelo eziSisekelo
zomThethosisekelo
WeRiphabhliki yeSewula Afrika, 1996,
Ezilula ezenzelwe abaNtwana
Isendlalelo, Iinqalelelo Ezisisekelo Nomtlolo
Wamalungelo Wobuntu

ISINGENISO

UYINI UMTHETHOSISEKELO?
UmThethosisekelo kusiqhema semigomo esisekelo enikela indlela
okumele kuphathwe ngayo umBuso.Ubeka ngokusobala bonyana
amalunga karhulumende kumele ahlelwe bunjani begodu umumethe
imithetho ephathelene nokuthi amandla asetjenziswa bunjani ekubuseni
inarha.Ungabonakala sengathi uyikontraga hlangana nalabo ababusako
nalabo ababopheleleke kilawo mandla.Uhlathulula amalungelo kanye
nemisebenzi yezakhamuzi, begodu neendlela ezenza labo abaphetheko
bahlale bazihlola njalo.
UmThethosisekelo weRiphabhliki yeSewula Afrika umthetho omkhulu
wenarha.Unikela isisekelo somthetho sokubakhona kweRiphabhlikhi,
begodu uhlathulula amalungelo nemisebenzi wezakhamuzi zenarha,
begodu
uhlathulula
nesakhiwo
sikarhululmende.Bewubizwa
ngokuthi “isitifiketi samabeletho” seSewula Afrika etjhaphulukileko
nenedemokhrasi.

i

UmThethosisekelo wethu ungoqakathekileko- namkha omkhuluumthetho wenarha. Awukho omunye umthetho ongaphikisana nawo;
noRhulumende nayeangeze enza litho ukuwephula. Kudemokhrasi
enomthethosisekelo efana neyethu, umThethosisekelo mkhulu
kunePalamende begodu usilinganiso okwahlulelwa ngaso eminye
imithetho. Usebenza kiwo woke amagatja womBuso. Ikhotho
yomThethosisekelo iyikhotho ephakeme khulu eSewula Afrika
ngeendaba eziphathelene nomthethosisekelo begodu ngiyo ethatha
isiqunto ekuhlathululeni umThethosisekelo.
Isibonelo, umThethosisekelo weSewula Afrika uhlathulula bonyana
uRhulumende uthonywa njani, ukhethwa bunjani begodu usebenza
bunjani. Wendlala namandla kaRhulumende –begodu nemikhawulo
yalawomandla –begodu nokuqinisa amalungelo wabantu. Uveza nokuthi
uRhulumende uzaziphendulela bunjani ebantwini obakhethileko.
UmThethosisekelo usisekelo sepilo yabantu beSewula Afrika, kodwana
wenza okukhulu kunokuhlathulula imininingwana ebonakalako
yokusebenza komBuso. UmThethosisekelo wethu utjengisa ithemba
neminqopho yesitjhaba.
UKUQAKATHEKA KWESENDLALELO, ISAHLUKO 1
(IINQALELELO EZISISEKELO) KANYE NESAHLUKO
2 (UMTLOLO WAMALUNGELO WOBUNTU)
WOMTHETHOSISEKELO
Imithethosisekelo eminengi ivela ebujameni obukhethekileko. ISewula
Afrika yenze itjhuguluko elisisekelo kusukela esikhathi sebandlululo
eligandelelako (irherho elathonywa ngokwamandla wesibethamthetho)
ukuya kudemokhrasi enomthethosisekelo ozibophelele ekwakheni
umphakathi odzimelele emikghweni elungileko yedemokhrasi,
ubulungisa bomphakathi namalungelo wobuntu asisekelo.
Umthethosisekelo wethu utjengisa umlando wethu ongakajayeleki
begodu netjisekelo yokufuna ikululeko nedemokhrasi. Nawazi iindaba
zakade zeSewula Afrika, akumangazi bonyana umThethosisekelo
wethu ugandelela isidingo sokwakha umphakathi “otjhaphulukileko
ii

ngokwedemokhrasi”,
nokulingana.

begodu

ugandelela

isithunzi,

ubulungisa

Isendlalelo kusitatimende sesingeniso esifitjhani esihlathulula umqopho
womhlahlandlela nemigomo yomthethosisekelo. Isahluko 1 siveza
imigomo yomthethosisekelo eqakathekileko, begodu njengombana
iqakathekile nje kubudisi khulu ukuyitjhugulula.
Isigaba 1singatjhugululwa mThethomlingwa okhitjhwe yiKoro
yePalamende eKulu,namavowudu asekelako okunganani amaphesente
ama-75
wamalunga
womKhandlu,
namavowudu
asekelako
wamaphrovinsi amathandathu.
UmThethosisekelo nekolelo yokobana urhulumende adzimelele
kumthethosisekelo kuyakhambisana namalungelo wobuntu. Amalungelo
ahlala njalo azinzeengcenyeni ethileko yomthethosisekelo, okuthiwa
umTlolo wamaLungelo wobuNtu. Isahluko 2 somThethosisekelo ka-1996
simumethe umTlolo wamaLungelo wobuNtu weSewula Afrika. Yingcenye
yomThethosisekelo edose ikareko elikhulu – begodu ibe nomthelela
omkhulu kumaSewula Afrika- eminyakeni eminengi edlulileko.Iinqalelelo
lezi ziphathelene namalungelo wokulingana, isithunzi somuntu, ipilo,
ukuba wedwa, ikululeko yekolo nokuvea amazizo. Uthinta nobudlelwano
kezemisebenzi, abantwana,ifundo kanye nekambiso yezomthetho.
UmTlolo wamaLungelo wobuNtu ulidwala ledemokhrasi eSewula
Afrika.Uvumelana namagugu wedemokhrasi aphathelene nesithunzi
somuntu, ukulingana kanye nekululeko. UmTlolo wamaLungelo
wobuNtu kuSahluko 2 somThethosisekelo kunesede eqakathekileko
yamalungelo wobuntu anqophe ukuhlathulula amalungelo wabantu,
atjho bonyana asebenza njani kubani amalungelo lawo begodu abe
alawule bonyana amalungelo lawo angaba nomkhawulo nini bunjani.
Isahluko 2singatjhugulula umThethomlingwa ovunyelwe yiKoro
yePalamende eKulu,ngevowudu esekelwa ngokubili esithathwini
ngokwamalunga wayo kanye nomKhandlu weemFunda, ngesekelo
lamaphrovinsi asithandathu.
iii

OKUMUNYETHWEKO

OKUMUNYETHWEKO
ISENDLALELO							1
ISAHLUKO 1 							2
Iinqalelelo ezisisekelo
ISAHLUKO 2 							5
UmTlolo wamaLungelo woBuntu
IINKHUNGO ONGAYA KIZO MALUNGANA			
NAMALUNGELO WOBUNTU

30

“Umtlolo weSingisi wamathomo ngiwo umtlolo womThethosisekelo osemthethweni”.

ISENDLALELO

ISENDLALELO
Thina, abantu beSewula Afrika,
Siyakwazi ukungakaphatheki kwethu ngokomThetho kwesikhathi sakade;
Sihlonipha labo abahlukumezekako ngebanga lokobana kube khona ubulungiswa nekululeko enarhenekhethu;
Sihlonipha labo abasebenzileko ekwakhiweni nekuthuthukisweni kwephasilekhethu; begodu
Bakholwa bona iSewula Afrika ingeyabo boke abahlala kiyo, sibambene
ngokwahlukahlukana kwethu.
Ngokujanyelwa bajameli bethu abakhethwe ngokutjhaphulukileko, samukela umThethosisekelo lo njengomThetho wokuthoma weRiphabliki oza —
Kuqeda ukuhlukana okwadlulako begodu sakhe umphakathi odzimelele
eminqopheni yentando yenengi, ubulungiswabegodu namalungelo
wobuntu wangokomThetho;
Ukubeka isisekelo sentando yenengi nomphakathi otjhaphulukileko lapha
urhulumende adzimelele khona eemfunweni zabantu begodu nalapha
isakhamuzi ngasinye sivikelwe mThetho ngokulinganakho;
Ukwenza ngcono izinga lepilo yazo zoke izakhamuzi begodu nokuveza
amakghono womunye nomunye umuntu; begodu
Nokwakha iSewula Afrika ebumbeneko neyentando yenengi
ezokukghona ukuthatha indawo yayo njengenarha ezijameleko
emndenini weentjhabatjhaba.
Kwanga uZimu angavikela abantu bekhethu.
Kosi Sikelel’ i-Afrika. Morena boloka setjhaba sa heso.
God seën Suid-Afrika. God bless South Africa.
Mudzimu fhatutshedza Afurika.Hosi katekisa Afrika
.

1

ISAHLUKO 1: IINQALELELO EZISISEKELO

ISAHLUKO 1
IINQALELELO EZISISEKELO
IRiphabliki YeSewula Afrika
1. IRiphabliki yeSewula Afrika mbuso ozijameleko, obambeneko
wentando yenengi, osekelwe phezu kwamagugu alandelako:
(a) isithunzi sobuntu, ukuphunyeleliswa kokulingana
nokuthuthukiswa kwamalungelo wobuntu kanye
nekululeko.
(b) ukungabandlululi ngobuhlanga nangobulili.
(c) ukuba ngaphezulu komThethosisekelo nokusebenza
komThetho.
(d) ilungelo lokuvowuda labo boke abadala, irhelo
elifanako labavowudi, amakhetho abanjwa njalo
ngemva kwesikhathi esithileko begodu nerherho
lentando yenengi lokubusa kweenhlangano ezinengi,
ukuqinisekisa ubuziphendulelo, ukuba majadu
nokuvuleka.
Ubukhulu BomThethosisekelo
2. UmThethosisekelo mThetho omkhulu weRiphabliki; umthetho
namkha isenzo esingakhambisani nawo asikho emthethweni,
begodu neembopho ezibekwa ngiwo kufanele zifezwe.
Ubuzwe
3. (1) Kunobuzwe obufanako eSewula Afrika.
(2) Zoke izakhamuzi—
(a) zinamalungelo, amagunya kanye nokuzuza
ngokulinganako; begodu
(b) zilawulwa misebenzi neembopho zobuzwe
ngokulinganako.
(3) UmThetho wenarha kumele ubonelele ukutholakala,
ukulahlekelwa begodu nokubuyiselwa kobuzwe.
2

ISAHLUKO 1: IINQALELELO EZISISEKELO

Ingoma Yesitjhaba
4. Ingoma yesitjhaba yeRiphabliki ibekwa nguMongameli
ngesimemezelo sangokomThetho
IFlarha YeNarha
5. IFlarha yeNarha yeRiphabliki inombala onzima, osarhawuda,
ohlaza satjani, omhlophe, obomvu sabilibili nohlaza ukusamkayi,
njengombana ibunjiwe beyahlathululwa eHlelweni 1.
AmaLimi
6. (1) Amalimi asemthethweni weRiphabliki ngila: Sepedi,
Sesotho, Setswana, Siswati, Tshivenda, Xitsonga, isiBhuru,
isiNgisi, isiNdebele, isiXhosa nesiZulu
(2) Ukwamukela amalimi wabantu lawo ekhabe angatjhejwa
ngokuya komlando nangokobujamo bawo, umbuso
kumele uthathe amagadango afaneleko nanepumelelo
ukukhuphula ubujamo bokuthuthukiswa nokusetjenziswa
kwamalimi lawo.
(3) (a) URhulumende weNarha noweemFunda
angasebenzisa elinye nelinye ilimi elisemthethweni
malungana nemisebenzi kaRhulumende, kutjhejwe
ukusetjenziswa, ukusebenza kwawo, iindleko,
ubujamo beemfunda nokulinganisa iindingo
nalokho okukhethwa mphakathi wokana namkha
kumaPhrovinsi athileko; kodwana uRhulumende
weNarha nomunye nomunye uRhulumende
wesiFunda kumele asebenzise ubuncani bakhona
amalimi amabili asemthethweni.
(b) Abomasipala kumele batjheje amalimi asetjenziswa
namkha enyulwa zizakhamuzi zabo.
(4) URhulumende weNarha noweemFunda ngokuya
kwamagadango asemthethweni kumele alawule begodu
abeke ilihlo ukusetjenziswa kwamalimi lawo asemthethweni.
Ngaphandle kokuphikisana nokutjhiwo kusigatjana (2)
3

ISAHLUKO 1: IINQALELELO EZISISEKELO

woke amalimi kumele ahlonitjhwe ngokulinganako begodu
aphathwe nangokulinganako.
(5) IBhodo yamaLimi woKe weSewula Afrika eyahlonywa
ngokomThetho welizwe kumele:
(a) ithuthukise begodu isungule nobujamo
obuzokubonelela ituthuko nokusetjenziswa—
(i)
kwamalimi woke asemthethweni;
(ii) kwesi-Khoi, isiNama nesi-San; begodu
(iii) neLimi lamaTshwayo; begodu
(b) ukuthuthukisa noqinisekisa ukuhlonitjhwa—
(i)
kwawo woke amalimi asetjenziswa
ngokujayelekileko miphakathi yeSewula Afrika,
ukufaka phakathi isi-German; isi-Greek; isiGujarati, isi-Hindu, isi-Portuguese, isi-Tamil, isiTelegu begodu nesi-Urdu; begodu
(ii) isi-Arabic; isi-Hebrew; isi-Sanskrit; begodu
namanye amalimi asetjenziselwa ezekolo
eSewula Afrika.

4

ISAHLUKO 2: UMTLOLO WAMALUNGELO WOBUNTU

ISAHLUKO 2
UMTLOLO WAMALUNGELO WOBUNTU
Amalungelo
7. (1) UmTlolo wamaLungelo wobuNtu usisekelo okwakhelwe
phezu kwaso intando yenengi eSewula Afrika. Umumethe
amalungelo wabo boke abantu benarha yekhethu begodu
uqinisa amagugu wentando yenengi nesithunzi sobuntu,
ukulingana kanye netjhaphuluko.
(2) Umbuso kumele uhloniphe, uvikele, uthuthukise begodu
uzalise amalungelo amunyethwe mTlolo wamaLungelo
wobuNtu.
(3) Amalungelo amunyethwe mTlolo wamaLungelo wobuNtu
ngokulawulwa mikhawulo emunyethweko namkha
okukhulunywa ngayo esigabeni 36, namkha ngokutjhiwo
kwenye indawo ngaphakathi kwalomtlolo lo.
Ukusetjenziswa
8. (1) UmTlolo wamaLungelo wobuNtu lo usebenza kiwo woke
umThetho begodu ubopha isiBethamthetho, isiGungu,
iphiko lezobuLungiswa nazo zoke iinJamiso zomBuso.
(2) Isiqalelelo somTlolo lo wamaLungelo wobuNtu sibopha
umuntu wendabuko namkha womThetho nangabe, begodu
nokufikela ezingeni lapha ukghona khona ukusebenza,
ngokutjhejwa komhlobo welungelo begodu nomhlobo
womsebenzi lowo onikelwa lilungelwelo.
(3) Nakungenzeka usebenzise isiqalelelo somTlolo
wamaLungelo wobuNtu emuntwni wendabuko namkha
womthetho ngokuya kwesigatjana (2), ikhotho—
(a) ukuze iphumelelise ilungelo elithileko elisemTlolweni,
kumele isebenzise, namkha nangabe kunetlhogakalo,
ithuthukise umThetho wesintu kuze kufike
ezingeni lapha umThetho okukhulunywa ngawo
ungasaphumelelisi khona ilungelwelo, begodu
5

ISAHLUKO 2: UMTLOLO WAMALUNGELO WOBUNTU

(b)

kungenzeka bona ithuthukisa imilayo yomThetho
wesintu ukurhunyeza ilungelo, kodwana nangabe
ukurhunyezokho kukhambisana nesigaba 36(1).
(4) Umuntu womThetho naye unelungelo lokufumana
amalungelo asemTlolweni wamaLungelo wobuNtu ngokuya
kwendlela etlhogwa lihlobelo lamalungelo begodu
nehlobelo lomuntu womThetho.
Ukulingana
9. (1) Boke abantu bayalingana phambi komThetho, begodu
banelungelo lokuvikeleka kanye nokusizwa mThetho
ngokulinganako.
(2) Ukulingana kufaka hlangana ukuthabela amalungelo
nepumelelo ngokuzeleko nangokulingana. Ukuthuthukisa
ukufikeleleka kokulingana, imithetho begodu namanye
amagadango ahlelelwe ukuvikela namkha ukuthuthukisa
abantu, namkha iinqhema zabantu ebegade zidlelezelwe
ngebanga lebandlululo elingasifeya.
(3) Angekhe kwenzeka bona umBuso ubandlulule
ngokungasifeya, bunqopha namkha ingasibunqopha
nanyana ngubani ngombandela owodwa nakha
ngaphezulu, ukufaka hlangana ukubandlulula ngokwebala,
ngokobulili, ngokobana umuntu usidisi, utjhadile namkha
akakatjhadi, ngokobuhlobo ngokobana umuntu udabuka
kusiphi isitjhaba, ngokombala, ngokuzibandakanya nobulili
obuthileko, ngeminyaka yobudala, ngokukhubazeka,
ngokwekolo, unembeza, ikolelo, ngokwamasiko, ngokwelimi
nango kubelethwa.
(4) Akekho umuntu okungenzeka bona abandlululwe
nginayana ngubani ngokungasifeya, bunqopha namkha
awa, ngombandela owodwa nanyana ngaphezulu, ngokuya
kwesigatjana (3). UmThetho wenarha wokuvimbela namkha
wokujamisa ibandlulo elingasifeya kumele uphasiswe.
6

ISAHLUKO 2: UMTLOLO WAMALUNGELO WOBUNTU

(5) Ibandlululo ngebanga lombandela owodwa namkha
ngaphezulu erheliswe kusigatjana (3) ayisifeya ngaphandle
kobana kutholakale bona ibandlululweli kwamambala lifeya.
IsiThunzi SobuNtu
10. Omunye nomunye umuntu unesithunzi ngokwemvelo, begodu
unelungelo lokobana isithunzi sakhe sihlonitjhwe besivikelwe.
Ipilo
11. Omunye nomunye umuntu unelungelo lokuphila.
Itjhaphuluko Nokuvikeleka Komuntu.
12. (1) Omunye nomunye umuntu unelungelo letjhaphuluko
nokuvikeleka okufaka hlangana ilungelo—
(a) lokungadinywa itjhaphuluko ngokungasimthetho
namkha ngaphandle kombandela ozwakalako;
(b) lokungavalelwa ejele ngaphandle kokuvela ekhotho;
(c) lokutjhaphuluka kiyo yoke imihlobo yenturhu kungaba
ngevela emithonjeni yomphakathi namkha yangeqadi;
(d) lokungatlhoriswa nanganyana ngiyiphi indlela; begodu
(e) nelokungaphathwa namkha ajeziswe ngendlela
esihluku, enganabuntu namkha eyehlisa isithunzi.
(2) Omunye nomunye umuntu unelungelo lokobana ubujamo
bakhe bomzimba nebomkhumbulo bungathathelwa phasi,
lokhu kufaka hlangana nelungelo—
(a) lokuthatha isiqunto malungana nokubeletha;
(b) lokuvikeleka nelelawulo ngemizimbabo; begodu
(c) nelokungasetjenziselwa ukulingelela ukusebenza
kwesihlahla namkha nanyana ngisiphi isisetjenziswa
esiphathelene nezesayensi ngaphandle
kwemvumakhe.

7

ISAHLUKO 2: UMTLOLO WAMALUNGELO WOBUNTU

Ubugqila, Ukukatelelwa Ukuhlonipha Omunye Namkha
Ukukatelelwa Ukusebenza
13. Akekho noyedwa umuntu ozakwenziwa isigqila, akatelelwe
ukuhlonipha omunye namkha akatelelwe ukusebenza.
Ukuba Wedwa
14. Omunye nomunye umuntu unelungelo lokungaphazanyiswa,
lokhu kufaka hlangana nelungelo lokobana—
(a) umzimbakhe namkha umuzakhe ungasetjhwa;
(b) ipahlakhe ingasetjhwa;
(c) ipahlakhe ingathathwa ngekani; namkha
(d) nekulumakhe ebuntumba ingacajelwa.
Itjhaphuluko Yekolo, Ikolelo Begodu Nombono
15. (1) Omunye nomunye umuntu unelungelo letjhaphuluko
kanembeza, ikolo, ukucabanga, ikolelo begodu nokuveza
umbono.
(2) Iinkonzo zingabanjelwa eenjamisweni zombuso namkha
eenjamisweni ezirhelejwa mbuso, nangabe—
(a) iinkonzwezo zilandela imilayo yekambiso ebekwe
ziimphathiswa zomphakathi ezifaneleko.
(b) iinkonzwezo zikhanjiswa ngendlela efaneleko; begodu
(c) nokuzikhambela kutjhaphulukile begodu
akukakatelelwa.
(3) (a) Isigabesi asivimbeli umThetho owamukela—
(i)
imitjhado ephethwa ngananyana ngiliphi
isiko, namkha irherho lekolo, ngokomThetho
womndeni namkha womtjhadi; begodu
(ii) amarherho womThetho womndeni newomtjhadi
ngaphasi kwananyana ngiliphi isiko, namkha
kungaba ngelabantu abalandela ikambiso yekolo
ethileko.

8

ISAHLUKO 2: UMTLOLO WAMALUNGELO WOBUNTU

(b)

Ukwamukelwa ngokuya kwepharagrafu (a) kumele
kukhambisane nesigabesi begodu nezinye iinqalelelo
zomThethosisekelo.

Itjhaphuluko Yokuveza Amazizo
16. (1) Omunye nomunye umuntu unelungelo letjhaphuluko
yokuveza amazizwakhe, okufaka hlangana—
(a) itjhaphuluko yamaphephandaba namanye amamidiya;
(b) itjhaphuluko yokwamukela namkha ukudlulisa ilwazi
namkha imibono
(c) itjhaphuluko yokuveza ikghono lokubumba
nokusungula; begodu
(d) netjhaphuluko yezokufunda begodu netjhaphuluko
yokwenza irhubhululo elubusayensi.
(2) Ilungelo elitjhiwo esigatjaneni (1) alifaki lokhu—
(a) ukukhuluma ngendlela ephehla ipi
(b) ukutjala umoya ongabangela inturhu; namkha
(c) ukuletha ukuhloyana okudzimelele ekuhlukakeni
ngokwebala, ngokobuhlobo, ngokobulili, namkha
ngokwekolo begodu lokho kuphehla inturhu
engabangela ukulimala.
Ukubuthana, Ukutjhagala, Ukurhwanta Nokwethula
Iinghonghoyilo
17. Omunye nomunye umuntu unelungelo lokubuthana,
ukungenela ijima lokutjhagala, lokurhwanta nokwethula
iinghonghoyilo ngaphandle kwenturhu neenkhali.
Itjhaphuluko Yokuhlanganyela
18. Omunye nomunye umuntu unelungelo lokuhlanganyela.

9

ISAHLUKO 2: UMTLOLO WAMALUNGELO WOBUNTU

Amalungelo Wezombanganarha
19. (1) Esinye nesinye isakhamuzi sitjhaphulukile bona
singazikhethela esikufunako manqophana
nezombanganarha, lokhu kufaka hlangana nelungelo
loku—
(a) sungula ihlangano yezombanganarha
(b) zibandakanya emisebenzini yehlangano, namkha
uyifunele ihlangano leyo amalunga, begodu
(c) nokukhankasela ihlangano leyo yezombanganarha.
(2) Esinye nesinye isakhamuzi sinelungelo lokungenela
amakhetho atjhaphulukileko, afeya neza qobe ngemva
kwesikhathi esithileko, wesinye nesinye isiBethamthetho
esitlhanywe ngokuya komThethosisekelo.
(3) Omunye nomunye umuntu omdala unelungelo—
(a) lokuvowuda, emakhethweni wokuvowudela nanyana
ngiliphi ibandla lesiBethamthetho, elitlhanywe
ngokuya komThethosisekelo,begodu nokuvowuda
buntumba; begodu
(b) nokujamela ukuba ngunkhethani esikhundleni
sokusebenzela umphakathi, nangabe kwenzekile
bona ukhethwe, uphathe isikhundla sokusebenzela
umphakathi.
Ubuzwe
20. Asikho isakhamuzi esingadinywa ubuzwe baso.
Itjhaphuluko Yokukhamba Nokuhlala Umathanda
21. (1) Omunye nomunye umuntu unelungelo lokukhamba
ngokutjhaphuluka.
(2) Omunye nomunye umuntu unelungelo lokufuduka la
eRiphabliki.
(3) Esinye nesinye isakhamuzi sinelungelo lokungena,
nokuhlala nanyana kukuphi la eRiphabliki.
(4) Esinye nesinye isakhamuzi sinelungelo lokuba nepasipoti.
10

ISAHLUKO 2: UMTLOLO WAMALUNGELO WOBUNTU

Itjhaphuluko Yokurhweba, Yesikhundla Somsebenzi Nebizelo
22. Ngokulawulwa mThetho, esinye nesinye isakhamuzi sinelungelo
lokuzikhethela irhwebo, ukufumana isikhundla somsebenzi
nokuba nebizelo.
Itjhebiswano Kezemisebenzi
23. (1) Omunye nomunye umuntu unelungelo lokuphathwa
ngendlela efaneleko emsebenzini.
(2) Esinye nesinye isisebenzi sinelungelo—
(a) lokubumba nokujoyina iinhlangano zabasebenzi;
(b) lokuzibandakanya emisebenzini nemahlelweni
weenhlangano zabasebenzi; begodu
(c) nelokunghala umsebenzi.
(3) Omunye nomunye umqatjhi unelungelo—
(a) lokubumba nokujoyina iinhlangano zabaqatjhi,
begodu
(b) nokuzibandakanya emisebenzini nemahlelweni
weenhlangano zabaqatjhi.
(4) Enye nenye ihlangano yabasebenzi begodu nenye nenye
ihlangano yabaqatjhi inelungelo—
(a) lokukhetha abaphathi, amahlelo nemisebenzawo;
(b) lokuhlela; begodu
(c) nelokubumba nokujoyina umfelandawonye .
(5) Enye nenye ihlangano yabasebenzi, ihlangano yabaqatjhi
begodu nomqatjhi banelungelo lokuzibandakanya
eenkulumiswaneni zokubonisana. UmThetho wenarha
ungabekwa ukulawula ikulumiswano yokubonisana.
Kangangobana umThetho ungaqunta ilungelo
eSahlukwenesi, ukuquntwa kumele kukhambisane nesigaba
36 (1)
(6) UmThetho weNarha ungamukela amalungiselelo
wokuvikela iinhlangano amunyethwe eemvumelwaneni
zebambiswano. Kangangobana umThetho ungaqunta
eSahlukwenesi, ukuqunta kufanele kukhambisane nesigaba
36(1)
11

ISAHLUKO 2: UMTLOLO WAMALUNGELO WOBUNTU

Ibhoduluko
24. Omunye nomunye umuntu unelungelo—
(a) lokuba sebhodulukweni engekhe lahlunguphaza ipilo
nehlalakuhle yakhe; begodu
(b) nokuba nebhoduluko elivikelekileko, ukwenzela
bona kuzuze isizukulwana sakhathesi nesizako,
ngokusetjenziswa komThetho ozwakalako namanye
amagadango ahlelelwe—
(i)
ukuvimbela ukusilaphazeka kwebhoduluko
nokurhurhuleka kwehlabathi
(ii) ukukhuthaza ukutlhogonyelwa kwemvelo;
begodu
(iii) nokuqinisekisa ituthuko edzimeleleko
nokusetjenziswa kuhle kwemithombo
yemvelo, ngakelinye ihlangothi kuthuthukiswe
ngokuqinisekisiweko zomnotho nezomphakathi.
Ipahla
25. (1) Akakho umuntu ozakudinywa ipahla ngaphandle
kwalokha kwenziwa ngokulandela umThetho osebenza
ngokuvamileko, begodu awukho umThetho ongavumela
bona umuntu adinywe ipahla ngokungasimthetho.
(2) Ungamukwa ipahla kwaphela ngokuya komThetho
osebenza ngokuvamileko—
(a) nangabe kwenzelwa iindingo namkha iinrhuluphelo
zomphakathi; begodu
(b) ngokulawulwa kuliliswa ngemali, inani layo
begodu nesikhathi nendlela ezakubhadelwa ngayo
okungenzeka bona kuvunyelwane ngayo hlangana
nalabo abathintekako namkha kuthathwe isiqunto
namkha kuquntwe yikhotho.
(3) Inani lemali yesililiso, isikhathi nendlela ezakubhadelwa
ngayo kufanele kube ngelungileko nelinganako, etjengisa
ukulinganiswa okufaneleko hlangana kweenrhuluphelo
12

ISAHLUKO 2: UMTLOLO WAMALUNGELO WOBUNTU

(a)

(4)

(5)

(6)

(7)

zomphakathi neenrhuluphelo zalabo abathintekako,
begodu kutjhejwe yoke imibandela efaneleko, okufaka
hlangana—
ukusetjenziswa kwepahla njenganje;
(b) umlando wokutholakala nokusetjenziswa kwayo;
(c) bona ingabiza malini nange ithengiswa;
(d) izinga elinqophileko lokubulunga nokurhelebha
kombuso ngeemali ekutholweni nekuthuthukisweni
kwenani lenzuzo yepahla; begodu
(e) nomnqopho wokwemukwa ipahla leyo.
Ngokomnqopho wesigabesi—
(a) iinrhuluphelo zomphakathi zifaka hlangana isibopho
sesitjhaba sokutjhugululwa kwenarha namatjhuguluko
abonelela ukutholakala kwayo yoke imithombo
yemvelo yeSewula Afrika; begodu
(b) nokobana ipahla ayifaki hlangana inarha kwaphela.
Umbuso kumele ubeke umThetho begodu uthathe
namagadango azwakalako ngaphakathi kwemithombo
enayo, ukukatelela imibandela eyenza bona izakhamuzi
zikghone ukuthola inarha ngendlela elinganako.
Umuntu namkha umphakathi lowo isikhathi sawo
sokusebenzisa inarha esingakavikeleki ngokomThetho
ngebanga lomThetho wangesikhathi sebandlululo
obandlulula ngokwebala namkha izenzo, unelungelo
ukufikela ezingeni elitjhiwo mThetho wePalamende,
nofana isikhathi esivikelekileko ngokomThetho namkha
ngokulungisa okumadanisekako.
Umuntu namkha umphakathi omukwe ipahla ngemva
kwamhlana zili-19 kuMgwengweni 1913 ngebanga
lomThetho wengesikhathi sebandlululo, obandlulula
ngokwebala namkha izenzo, unelungelo ukufikela ezingeni
elitjhiwo mThetho wePalamende, namkha ngokubuyiswa
kwepahla leyo namkha ngokulungiswa ngendlela
elinganako.
13

ISAHLUKO 2: UMTLOLO WAMALUNGELO WOBUNTU

(8) Asikho nesisodwa isiqalelelo sesigabesi esingavimbela
umbuso ekuthatheni umThetho namanye amagadango
ukwenzela bona bothole inarha, amanzi nokhunye
okukhambelana namatjhuguluko la, ukuze kulungiseke
imiphumela yebandlululo ngokwebala kwangesikhathi
esadlulako, ngaphandle kwanyana ukutjhida okhunye
nokhunye eenqalelelweni zesigabesi kukhambisana
neenqalelelo zesigaba 36 (1).
(9) IPalamende kumele imemezele umThetho otjhiwo
esigatjaneni (6).
Zezindlu
26. (1) Omunye nomunye umuntu unelungelo lekghono
lokufunyanwa kwezindlu ngokwaneleko.
(2) Umbuso kumele uthathe amagadango azwakalako
womThetho namanye amagadango, ngokusemandleni
wawo, ukukghonakalisa ngokupheleleko ilungelweli.
(3) Akekho noyedwa ongakhutjhwa ngendlinakhe, namkha
indlwakhe engabhidlizwa, ngaphandle kwencwadi
yesigunyazo sekhotho eyenziwa emva kokutjhejwa kwawo
woke amaphuzu aqakathekileko. Awukho nowodwa
umThetho ongakuvumela bona umuntu akhutjhwe
endlinakhe ngokungasimthetho.
Zamaphilo, Ukudla, Amanzi Begodu Nokuvikeleka
Kwezehlalakhuhle
27. (1) Omunye nomunye umuntu unelungelo lekghono
lokufumana lokhu—
(a) ukutlhogonyelwa kezamaphilo, okufaka hlangana
ukutlhogonyelwa ngehlangothini lezokubeletha;
(b) ukuthola ukudla okwaneleko namanzi ahlanzekileko;
begodu
(c) ukuvikeleka kwezehlalakuhle, okufaka hlangana,
ukurhelejwa okufaneleko kwezehlalakuhle nangabe
14

ISAHLUKO 2: UMTLOLO WAMALUNGELO WOBUNTU

umuntu ubhalelwa kuzondla yena, nalabo okumele
abondle.
(2) umbuso kumele uthathe amagadango afaneleko
wangokomThetho namanye amagadango, ngokusebenzisa
imithombo yawo ekhona, ukuphumelelisa elinye nelinye
lamalungelo la.
(3) Akakho noyedwa umuntu ongalelwa irhelebho elirhabako
lokwelatjhwa
		
Abantwana
28. (1) Omunye nomunye umntwana unelungelo—
(a) lokuba nebizo nobutjhaba kusukela nakabelethwako;
(b) lokutlhogonyelwa bazali namkha mndeni; namkha
ukuthola itlhogomelo elinye elifaneleko nangabe
ususiwe emndeninakhe;
(c) lokuthola ukudla okunezakhamzimba, indawo
yokuhlala; ukwelatjhwa; begodu nokutjhejwa
kwezehlalakuhle;
(d) lokuvikelwa ekuphathweni kumbi; ukuninwa,
ukuhlukunyezwa namkha ukwehliswa kwesithunzi
sobuntu
(e) lokuvikelwa ekusetjenzisweni mqatjhi
ngokungakafaneli;
(f) ukungafuneki namkha ukungakavunyelwa bona wenze
umsebenzi othileko namkha unikele umsebenzi—
(i)
ongakalungeli umuntu oneminyaka elingana
neyobudala bomntwana lowo; namkha
(ii) obeka umntwana ngokwakhe ebudisini,
ifundwakhe, ipilwakhe, ingqondo, umoyakhe,
ukuziphatha begodu nekuzithuthukiseni kwakhe.
(g) lokobana angabotjhwa ngaphandle kwanyana sele
kungasekho elinye igadango lamaswaphelo, lapha
ngaphezu kwamalungelo umntwana awatholako
ngaphasi kwesigaba 12 nesama-35, umntwana
15

ISAHLUKO 2: UMTLOLO WAMALUNGELO WOBUNTU

angabotjhwa kwaphela isikhatjhana esifitjhani
nesifaneleko begodu unelungelo loku—
(i)
hlukaniswa neembotjhwa ezingaphezulu
kweminyaka eli-18; begodu
(ii) phathwa ngaphasi kobujamo obufanele
umntwana waleyo minyaka;
(h) lokuba nomjameli wezomthetho obonelelwa mbuso,
begodu nangeendleko zombuso kuleyo milandu
yemibango ethinta umntwana loyo nangabe
ukungakhambi kuhle komthetho kungahle kube
khona; begodu
(i)
nelokungasetjenziswa kwakhe bunqopha lapha
kunenturhu yeenkhali khona nokobana kumele
avikeleke ngeenkhathi zenturhu yeenkhali.
(2) Iinrhuluphelo zomntwana kuyinto eqakatheke khulu
ezintweni zoke eziphathelene nomntwana.
(3) Esigabenesi nakukhulunywa ngomntwana kutjhiwo umuntu
oneminyaka engaphasi kweli-18 ubudala
Ifundo
29. (1) Omunye nomunye umuntu unelungelo—
(a) lokuthola ifundo esisekelo, okufaka hlangana nefundo
esisekelo yabantu abadala; begodu
(b) nelokuthola ifundo ephakemeko, okumele bona
umbuso ngokuthatha amagadango afaneleko uyenze
ibekhona beyikghone ukufumaneka begodu iragele
phambili ngendlela okungakghonakala ngayo.
(2) Omunye nomunye umuntu unelungelo lokuthola ifundo
ngelimi elisemthethweni namkha ngelimi azikhethela
lona eenkhungweni zefundo ezingezomphakathi, lapha
ifundo leyo inikelwa khona ngokuzwakalako. Ukwenzela
bona kuqinisekiswe ikghono lokutholakala okunepumelelo
kokusetjenziswa kwelungelweli, umbuso kumele uqalelele
16

ISAHLUKO 2: UMTLOLO WAMALUNGELO WOBUNTU

woke amagadango ahlukeneko wefundo, okufaka hlangana
iinkhungo ezisebenzisa ilimi elilodwa, ukutjheja—
(a) ukulingana
(b) ikghonakalo; begodu
(c) isidingo sokulungisa imiphumela yezenzo zemithetho
yesikhathi esigadungileko ebandlulula ngokwebala.
(3) Omunye nomunye umuntu unelungelo lokusungula
begodu agcine isikhungo sezefundo, asisekele ngeemali
zakhe begodu sizijamele nangabe iinkhungo lezo—
(a) azibandlululi ngokwebala;
(b) zitlolisiwe embusweni; begodu,
(c) azikho ezingeni eliphasi nazimadaniswa
nalezonkhungo zefundo ezilawulwa mphakathi
(4) Isigatjana (3) asivimbeli ukusizwa ngeemali mbuso
kweenkhungo zefundo ezizijameleko.
Ilimi Namasiko
30. Omunye nomunye umuntu unelungelo lokusebenzisa
ilimi nokudlala indima epilwenakhe yamasiko azikhethele
yona, kodwana akekho noyedwa umuntu ozakuthi lokha
nakasebenzisa amalungelwakhe, awasebenzise ngendlela
engakhambisaniko yananyana ngisiphi isiqalelelo somTlolo
wamaLungelo.
Imiphakathi Yangokwamasiko, Ikolo Nelimi
31. (1) Abantu bomphakathi abakhambisanako ngokwamasiko,
ikolo nelimi angeze badinywa ilungelo, namanye abantu
womphakathi lowo, loku—
(a) thabela isiko labo, benze ikolo yabo bebasebenzise
ilimi labo, begodu
(b) nokusungula, ukujoyina nokuraga iinhlangano
zamasiko, ikolo nezamalimi, nezinye iinjamiso
zomphakathi.
17

ISAHLUKO 2: UMTLOLO WAMALUNGELO WOBUNTU

(2) Amalungelo asesigatjaneni (1) angekhe asetjenziswa
ngendlela engakhambisani nanoma ngisiphi isiqalelelo
somTlolo wamaLungelo.
Ilungelo Lokuthola Ilwazi
32. (1) Omunye nomunye umuntu unelungelo lokuthola—
(a) elinye nelinye ilwazi eliphethwe mbuso, begodu
(b) nelinye nelinye ilwazi eliphethwe ngomunye umuntu
okumele lisetjenziselwe namkha kuvikelwe nagalo
nanyana ngimaphi amalungelo .
(2) UmThetho wenarha kufanele umenyezelwe ukuphumelelisa
ilungelweli begodu kungathathwa amagadango azwakalako
ukwethula ubudisi bokuphatha nebeemali obuphezu
kombuso.
Igadango Lekambiso Elungileko YezomThetho
33. (1) Omunye nomunye umuntu unelungelo lokuphathwa
ngendlela esemthethweni, ezwakalako begodu
nangekambiso elungileko.
(2) Omunye nomunye umuntu amalungelwakhe athinteke
kabuhlungu ngebanga legadango lekambiso, unelungelo
lokunikelwa abonobangela balokho ngokutloliweko.
(3) UmThetho wenarha kumele umenyezelwe ukuphumelelisa
amalungelo la, begodu kumele—
(a) unikele ukuhlolisiswa godu kwegadango lekambiso
yikhotho namkha lapha kufaneleko, kungaba yikundla
ezijameleko begodu nengathathi ihlangothi;
(b) ubophelele umbuso bonyana uphumelelise
amalungelo aseengatjaneni (1) no (2); begodu
(c) uthuthukise ikghono lekambiso yezokuphatha.
Ilungelo Lokuya Ekhotho
34. Omunye nomunye umuntu unelungelo lokusa nanyana
ngimuphi umbango ongararululwa yikhotho ngokusebenzisa
18

ISAHLUKO 2: UMTLOLO WAMALUNGELO WOBUNTU

umThetho, ulalelwe mphakathi ngaphambi kwekhotho,
namkha lapha kufaneleko, ungasiwa kenye iforamu ezijameleko
engathathi ihlangothi.
Abantu Ababotjhiweko, Abavalelweko Begodu
Nabamangalelweko
35. (1) Omunye nomunye umuntu obotjhiweko ngebanga
lokusolelwa bonyana wenze umlandu unelungelo—
(a) lokuzithulela;
(b) lokutjelwa msinyana—
(i)
ngelungelo lakhe lokuzithulela; begodu
(ii) ayeleliswe ngokungenzeka nakangazithuleliko;
(c) lokungakatelelwa bonyana avume akwenzileko,
ngombana lokho kungahle kusetjenziswe
njengobufakazi obumbophelelako;
(d) lokuvela ekhotho msinya ngokungakghonakalako,
kodwana kungabi ngemva—
(i)
kwama-iri ama-40 ngemva kokubotjhwa
(ii) kokuphela kwelanga lokuthoma lekhotho emva
kokudlula kwama-iri ama-48, nangabe ama–iri
ama-48 aphela ngaphandle kwama-iri wekhotho
ejayelekileko namkha ngelanga okungasilo
elijayelekileko lekhotho;
(e) lokobana ekuveleni kokuthoma phambi kwekhotho
emva kokubotjhwa, athweswe umlandu namkha
atjelwe ibanga lokwelulwa kwesikhathi sakhe
sokuvalelwa, namkha atjhatjhululwe; begodu
(f) lokutjhatjhululwa ejele nangabe imibandela
yomThetho iyavuma, ngokulawulwa bujamo
obuzwakalako.
(2) Omunye nomunye umuntu obotjhiweko, okufaka hlangana
esinye nesinye isibotjhwa esele sigwetjiwe, sinelungelo—
(a) lokobana sitjelwe bonyana sibotjhelweni;
19

ISAHLUKO 2: UMTLOLO WAMALUNGELO WOBUNTU

(b)

lokukhetha, nokuthintana nomjameli womthetho
begodu sitjelwe msinya ngalelilungelo;
(c) lokubonelelwa ngomjameli womthetho okhonjwe
mbuso begodu nangeendleko zombuso
nangabe kunekghonakalo lokobana ubulungiswa
obuphathekako bubekhona begodu kumele sitjelwe
msinya ngelungelweli;
(d)
lokuyokumangala ekhotho, simangalele ukwazi bona
ukubotjhwa kwaso kusemthethweni nayana awa,
nangabe ukubotjhwa kwaso akukho emthethweni,
sitjhatjhululwe
(e) lokuvalelwa ngaphasi kobujamo obukhambisana
nesithunzi sobuntu, okufaka hlangana okungasenani
ngokunikela indawo eyaneleko yokuhlala, ukudla
okwakha umzimba, iincwadi zokufunda, kanye
nokwelatjhwa ngeendleko zombuso; begodu
(f) nelokuthintana, nokuvakatjhelwa ngilaba
abalandelako—
(i)
ngowakwakhe namkha umlingani;
(ii) iinhlobo;
(iii) uMeluleki wezekolo okhethwe nguye, begodu
(iv) noDorhodere okhethwe nguye.
(3) Omunye nomunye ummangalelwa unelungelo lokugwetjwa
ngendlela efaneleko, okufaka hlangana ilungelo—
(a) lokwaziswa ngomlandu abekwe wona, anikelwe
nemininingwana ngokunabileko ukwenzela bona
akghone ukuziphendulela emlandwini loyo;
(b) lokuthola isikhathi esaneleko neenkghonakalisi
ezaneleko angazisebenzisa ekuzivikeleni;
(c) lokugwetjwa ekhotho yomthetho ojwayelekileko
nevulelwe umphakathi;
(d) lokulalelwa komlandwakhe kuthonywe
bekuqedwe ngaphandle kokuriyada
okungazwakaliko;
20

ISAHLUKO 2: UMTLOLO WAMALUNGELO WOBUNTU

(e)
(f)
(g)

(h)
(i)
( j)
(k)
(l)

(m)

(n)

lokubakhona lokha nakugwetjwa umlandwakhe;
lokukhetha begodu nokobana ajanyelwe mjameli
womthetho begodu atjelwe ngelungelweli
msinyana;
lokubonelelwa ngomjameli womthetho
ozakubhadelwa mbuso lokha nakubonakala bona
kungaba nokungakhanjiswa ngokulungileko
komlandu, begodu aziswe ngelungelwelo
msinyana;
lokuthathwa ngokobana akanamlandu,
azithulele, begodu nokobana angafakazi lokha
nakugwetjwako;
lokuthula ubufakazi nokuphikisa ubufakazi
obuthuliweko;
lokungakakatelelwa ukwethula ubufakazi
obumbophako;
lokugwetjwa ngelimi alizwisisako, namkha lokho
nakungakghonakaliko, atologelwe ngelimi
alizwako;
lokungagwetjelwa isenzo namkha ukungakenzi
okugade kungasimlandu ngaphasi komthetho
wenarha namkha umthetho weentjhabatjhaba
ngesikhathi lokho nakwenzekako namkha
kungenzeki;
lokungagwetjwa ngomlandu omayelana nesenzo
namkha lokho okwatjhiywako lapha umutnu
afunyanwa anganamlandu namkha afunyanwa
bona umlandu;
lokuba nethuba lokubethwa ngeswazi
elincani lokha nangabe isigwebo esibekiweko
sitjhugululwe hlangana nesikhathi umlandu
owenziwe ngaso nesikhathi sokugwetjwa;
begodu
21

ISAHLUKO 2: UMTLOLO WAMALUNGELO WOBUNTU

(o)

nelokwenza isibawo bona umlandwakhe
ubuyekezwe namkha uhlolisiswe yikhotho
engaphezulu.
(4) Nanganyana ngisiphi isikhathi lapha isigabesi sifuna
khona bona umbiko utjelwe umuntu; umbiko lowo kumele
unikelwe ngelimi lelo umuntu loyo alizwisisako.
(5) Ubufakazi obutholakele ngendlela ephikisana nanyana
ngiliphi ilungelo elingaphakathi komTlolo lo wamaLungelo
wobuNtu kumele bulahlwe, nangabe ukwamukelwa
kobufakazobo kungenza bona ukugwetjwa komlandu
lowo kube ngokungakalungi namkha ngendlela ethile
kungakhubaza ikambiso yezobulungiswa.
Ukurhunyezwa Kwamalungelo
36. (1) Amalungelo angaphakathi komTlolo wamaLungelo
wobuNtu angarhunyezwa kwaphela ngokuya komThetho
osebenza ngendlela evamileko ukufikela lapha
ukurhunyezwa kwawo kuzwakala begodu kufaneleko
emphakathini ovulekileko nophethe ngentando yesitjhaba
edzimele phezu kokuhlonitjhwa kwesithunzi sobuntu,
ukulingana netjhaphuluko, kutjhejwe nawo woke amaphuzu
afaneleko, okufaka hlangana—
(a) umhlobo welungelwelo;
(b) ukuqakatheka komnqopho werhunyezwelo;
(c) umhlobo nobungako berhunyezo;
(d) ubuhlobo phakathi kwerhunyezo nomnqophalo;
begodu
(e) nendlela enegandelelo elirhunyeziweko
yokuphumelelisa umnqopho.
(2) Ngaphandle kwalokho okutjhiwo esigatjaneni (1) namkha
kunanyana ngisiphi isiqalelelo somThethosisekelo,
awukho umThetho ongarhunyeza nanyana ngiliphi
ilungelo elibonelelwe ngaphakathi komTlolo wamaLungelo
wobuNtu.
22

ISAHLUKO 2: UMTLOLO WAMALUNGELO WOBUNTU

UmThetho Wobujamo Oburhabileko
37. (1) UmThetho wobujamo oburhabileko ungamenyezelwa
kwaphela ngokuya komThetho wepalamende begodu
kwaphela nangabe—
(a) ipilo yesitjhaba isengozini yokuthuselwa ngepi,
ukusahlelwa, ukuvukela umbuso, irawurawu,
umonakalo omkhulu ngenarheni namkha kunento
erhabileko emphakathini; begodu
(b) nesimemezelo somThethweso siyatlhogeka
ekubuyisweni kokuthula nokuthotjelwa komThetho.
(2) Ukumenyezelwa komThetho wobujamo oburhabileko,
begodu nomunye nomunye umThetho omenyezelweko,
namkha elinye nelinye igadango elithethweko ngokulandela
ukumenyezelwa komThetho lo, lingathoma ukusebenza
kwaphela nangabe—
(a) lithoma ukusebenza ngelanga elimenyezelwe ngalo,
begodu
(b) kungadluli amalanga ama-21 ukusukela ngelanga
elimenyezelwe ngalo, ngaphandle kwanyana
isiBethamthetho seNarha sithatha isiqunto
sokwengeza isimemezelweso ngesikhathi esingadluli
eenyangeni ezintathu esikhathini esisodwa.
Ukungezelela kwamathomo kokumenyezelwa
komThetho wobujamo oburhabileko kumele kube
ngendlela yesiqunto esamukelwe linengi lamalunga
wesiBethamthetho seNarha.Esinye nesinye isiqunto
esithethwe ngokuya kwendima le, kumele samukelwe
kwaphela ngokusekelwa ngamavowudu amaphesenthi
ama-60 wamalunga wesiBethamthetho seNarha.
Isiqunto ngokuya kwepharagrafu le singamukelwa
kwaphela ngokulandela iinkulumopikiswano
zomphakathi ezibanjwe ngaphakathi
kwesiBethamthetho seNarha.
23

ISAHLUKO 2: UMTLOLO WAMALUNGELO WOBUNTU

(3) Enye nenye ikhotho enamandla ingaqinisekisa ngokuba
semthethweni—
(a) kwesimemezelo somThetho wobujamo oburhabileko;
(b) kokhunye nokhunye ukwengezelelwa kwesikhathi
somThetho wobujamo oburhabileko; namkha
(c) komunye nomunye umThetho ophasisiweko namkha
elinye igadango elithethweko, ngebanga lesimemezelo
somThetho wobujamo oburhabileko.
(4) Omunye nomunye umThetho ophasiswe ngokulandela
isimemezelo somThetho wobujamo oburhabileko
ungaphikisana nomTlolo wamaLungelo wobuNtu ukufikela
kwaphela lapha—
(a) ukuphikisanokho nanyana kunjani kutlhogwa khona
khulu bujamo oburhabileko; begodu
(b) namuThetho loyo—
(i)
ngokukhambisana neembopho zeRiphabliki
le ngaphasi komThetho weentjhabatjhaba
osetjenziswa ngeenkhathi zomThetho wobujamo
oburhabileko;
(ii) ukukhambisana nesigatjana (5) begodu
(iii) ukhutjhwe kuGazede kaRhulumende
ngokurhabeka okungakghonakalako emva
kokuphasiswa kwawo.
(5) Awukho umThetho wePalamende ogunyaza isimemezelo
somThetho wobujamo oburhabileko begodu awukho
umThetho ophasisiweko namkha elinye igadango
elithethweko ngokulandela isimemezelweso, ongavumela
namkha ugunyaze—
(a) ukubhadelwa kombuso namkha omunye nomunye
umuntu manqophana nesinye nesinye isenzo
esingekho emthethweni;
(b) okhunye nokhunye okuphikisana okuvela esigabenesi;
namkha
24

ISAHLUKO 2: UMTLOLO WAMALUNGELO WOBUNTU

(c)

okhunye nokhunye okuphikisana okuvela esigabeni
esitjhiwo kukholomu 1 yeHlelo lamaLungelo angeze
aQalelwa Phasi ukufikela ezingeni elimaqophana
nesigaba esikukholomu 3 weHlelo.

Ihlelo Lamalungelo Angeze Aqalelwa Phasi
1
2
Inomboro Isihloko sesigaba
yesigaba
9
Ukulingana

10

IsiThunzi sobuNtu

3
Izinga ilungelo elivikeleke
ngalo
Manqophana nokubandlulula
okungakafaneli kwaphela
ngemibandela ephathelene
nobuhlanga, umbala, ubuzwe
namkha imvelaphi, ubulili, ikolo,
namkha ilimi
Ngokupheleleko

11

Ipilo

Ngokupheleleko

12

ITjhaphuluko
nokuVikeleka
komuntu

Manqophana neengatjana (1)(d)
kanye no-(e) kanye no- 2 (c )

13

Ubugqila,
ukukatelewa
ukuhlonipha
nokusebenza

Manqophana nobugqila
nokukatelelwa ukuhlonipha
nokuberega

25

ISAHLUKO 2: UMTLOLO WAMALUNGELO WOBUNTU

1
2
Inomboro Isihloko sesigaba
yesigaba
28
Abantwana

35

Abantu
ababotjhiweko,
abavalelweko
begodu
nabamangalelweko

3
Izinga ilungelo elivikeleke
ngalo
Manqophana:
-- isigatjana (1) (d) begodu no(e)
-- amalungelo asepharagrafini (i)
begodu (ii) yesigatjana (1) (g);
begodu
-- nesigatjana (1) (i)
esimanqophana nabantwana
beminyaka eli-15 nangaphasi
Manqophana:
-- nesigatjana (1) (a) , (b) , (c)
begodu no-2 (d)
-- amalungelo
asemapharagrafini asuka ku(a) ukufika ku-(o) wesigatjana
(3) okutjhiya ngaphandle
ipharagrafu (d)
-- isigatjana (4); begodu
-- nesigatjana (5) manqophana
nokungamukeleki
kobufakazi nangabe
ukwamukelwa kwalobo
bufakazi kuzakubangela
bona ukugwetjwa komlandu
kungabi ngokufaneleko.

(6) Lokha omunye nomunye umuntu avalelwa ngaphandle
kokugwetjwa ngebanga lokudinywa amalungelo okusukela
ekumenyezelweni komThetho wobujamo oburhabileko,
imibandela elandelako kumele itjhejwe:
26

ISAHLUKO 2: UMTLOLO WAMALUNGELO WOBUNTU

(a)

(b)

(c)
(d)
(e)

(f)

Ilunga lomndeni elimumuntu omdala namkha
umngani womuntu obotjhiweko kumele lithintwe
msinyana ngendlela okungakghonakala ngayo, laziswe
ngokubotjhwa komuntu loyo.
Isaziso kumele sikhangiswe eGazedeni kaRhulumende
weNarha kungakapheli isikhathi esimalanga amahlanu
umuntu lowo abotjhiwe, kuvezwe ibizo lomuntu
loyo obotjhiweko, indawo avalelwe kiyo begodu
kuhlathululwe namagadango arhabileko abotjhwe
ngaphasi kwawo.
Isibotjhwa, kumele sivunyelwe ukuzikhethela
uDorhodere begodu asivakatjhele nanyana kungasiphi
isikhathi esizwakalako.
Isibotjhwa, kumele sivunyelwe ukuzikhethela umjameli
womThetho begodu asivakatjhele nanyana kungasiphi
isikhathi esizwakalako.
Ikhotho, kumele ihlolisise ukubotjhwa kwesibotjhwa
msinyana ngendlela okungakghonakala ngayo,
kungakadluli amalanga ali-10 kusukela ngelanga
abotjhwa ngalo begodu, ikhotho kumele itjhaphulule
isibotjhweso ngaphandle kwalokha nangabe
kunetlhogakalo lokobana ukubotjhwa kwakhe
kuragele phambili ngomnqopho wokubuyisa ukuthula
nokuthotjelwa komThetho.
Isibotjhwa esingakatjhatjhululwa ngokuya
kwesibuyekezo sevalelo esingaphasi kwepharagrafu
(e), namkha esingakatjhatjhululwa ngokuya
kwesibuyekezo sevalelo esingaphasi kwepharagrafu
le, singenza isibawo ekhotho bona kubuyekezwe
godu ivalelo laso kwesinye nesinye isikhathi emva
kwamalanga ali-10 kudlulile ukubuyekezwa kwevalelo
laso, begodu nekhotho kumele itjhaphulule isibotjhwa
ngaphandle kwalokha nangabe kunetlhogakalo
lokobana ukubotjhwa kwakhe kuragele phambili
27

ISAHLUKO 2: UMTLOLO WAMALUNGELO WOBUNTU

ngomnqopho wokubuyisa ukuthula nokuthotjelwa
komThetho.
(g) Isibotjhwa kumele sivunyelwe ukuvela mathupha
ngaphambi kwananyana ngiyiphi ikhotho etjheje
ukubotjhwa kwaso, nokobana ajanyelwe mjameli
womThetho ekulalelweni komlandwakhe, begodu
nokuvikelwa ekurageleni phambili kokuvalelwa kwaso.
(h) Umbuso kumele wethule abonobangela abatlolwe
phasi phambi kwekhotho ukuqinisekisa ukuragela
phambili kokuvalelwa kwesibotjhweso, begodu
kumele unikele isibotjhweso ikhophi yabonobangela
bokubotjhwa kwaso okungasenani amalanga amabili
ngaphambi kobana ikhotho ibuyekeze ivalelo laso.
(7) Nangabe ikhotho itjhaphulula isibotjhwa, umuntu loyo
angeze abotjhwa godu ngaphasi kwabonobangela
abafanako ngaphandle kwalokha umbuso ungathoma
ngokukhombisa ngaphandle kokurhiniza ukuqakatheka
kokubotjhwa komuntu lowo godu.
(8) Iingatjana (6) nese- (7) azisebenzi ebantwini abangasizo
izakhamuzi zeSewula Afrika begodu abavalelwe
ngemibandela yenturhu yeentjhabatjhaba yeenkhali.
Kuhlekuhle, umbuso kumele ukhambisane namazinga
lawo abopha iRiphabliki ngaphasi komThetho wobuntu
weentjhabatjhaba, manqophana nokuvalelwa kwabantu
abafana nalabo.
Ukukatelelwa Kwamalungelo
38. Omunye nomunye umuntu orheliswe esigabenesi, unelungelo
lokwenza isibawo ekhotho enegunya, atjho bona ilungelo
elimunyethwe emTlolweni wamaLungelo wobuNtu liphuliwe
namkha lithuselwe begodu ikhotho ingaphana ngerhelebho
elifaneleko okufaka hlangana nokwenziwa kwesimemezelo
samalungelo wobuntu. Abantu abangenza isibawo ekhotho
ngilaba:
28

ISAHLUKO 2: UMTLOLO WAMALUNGELO WOBUNTU

(a)
(b)
(c)

(d)
(e)

omunye nomunye umuntu owenza
ngokweenrhuluphelo zakhe;
omunye nomunye umuntu owenza isibawo
esikhundleni somunye ongakghoniko ukuzenzela
ngebizo lakhe;
omunye nomunye umuntu owenza lokho njengelunga,
namkha oraga iinrhuluphelo zesiqhema sabantu
namkha kungaba ziinrhuluphelo zabantu besiqhema
esithileko;
omunye nomunye owenza isibawo ngeenrhuluphelo
zomphakathi; begodu
nehlangano eyenza isibawo ngeenrhuluphelo
zamalungayo.

Ukuhlathululwa KomTlolo WamaLungelo WobuNtu
39. (1) Lokha nakuhlathululwa umTlolo wamaLungelo wobuNtu
enye nenye ikhotho, ikundla namkha iforamu—
(a) kumele yenyuse izinga lamagugu asekela umphakathi
ovulekileko newentando yenengi edzimelele phezu
kwesithunzi sobuntu, ukulingana nekululeko;
(b) kumele itjheje umthetho weentjhabatjhaba; begodu
(c) ingatjheja nomthetho weenarha zangaphandle.
(2) Lokha nayihlathulula omunye nomunye umThetho, begodu
nalokha nayithuthukisa umThetho wesintu namkha
enye nenye ikhotho, ikundla namkha iforamu kumele
yenyuse izinga lommoya, itjisakalo neminqopho yomTlolo
wamaLungelo wobuNtu.
(3) UmTlolo wamaLungelo wobuNtu awuvimbeli
ukubakhona kwamanye amalungelo namkha itjhaphuluko
elamukelekileko nelenziwa ngokomThetho wesintu, namkha
umThetho omenyezelweko, ukufikela ezingeni lapha
akhambisana khona nomTlolo lowo.

29

IINKHUNGO ONGAYA KIZO MALUNGANA NAMALUNGELO WOBUNTU

IINKHUNGO ONGAYA KIZO MALUNGANA
NAMALUNGELO WOBUNTU
1.

I-Ofisi yomVikeli womPhakathi

I-Ofisi lomVikeli womPhakathi linqophe ukuzalisa igunya
lawolomthethosisekelo ukuqinisa idemokhrasi enomthethosisekelo
ngokwenza iphenyo ngokungaziphathi kuhle kwamalunga
womBuso, likghonakalise ukusonjululwa kokungaboni ngalihlo
linye, libike beliphakamise amagadango wokulungisa lenze ngcono
ilemukiso eliphathelene nemisebenzi kanye neembopho zomVikeli
womPhakathi.
Imininingwana yokuthintana
I-adresi yokusebenzela:
175 Lunnon Street
				
Hillcrest Office Park
				Pretoria
				0083
I-adresi yokuPosa:		
Private Bag X677
				Pretoria
				0001
Inomboro yomtato: 		
012 366 7000
Umtato ongabhadalwako: 0800 112 040
Inomboro yefeksi:		
012 362 3473/086 575 3292
I-adresi ye-imeyili:		
customerservice@pprotect.org 			
				
registration2@pprotect.org.za
Iwebhusayidi:			
www.pprotect.org

30

IINKHUNGO ONGAYA KIZO MALUNGANA NAMALUNGELO WOBUNTU

2.

IKhomitjhini yamaLungelo wobuNtu yeSewula Afrika

IKhomitjhini yamaLungelo wobuNtu yeSewula Afrika
kusikhungo sesitjhaba esasungulwa ukuqinisa idemokhrasi
enomthethosisekelongokuthuthukisa nokuvikela amalungelo
wobuntu ngokuqalana nokwephulwa kwamalungelo wobuntu
nokufuna ukulungisa okuyipumelelo nokubeka ilihlo kanye
nokuhlola ukuthotjelwa kwamalungelo wobuntu nokulemukiswa
begodu kufundiswe ngeendaba zamalungelo wobuntu.
Imininingwana yokuthintana			
I-adresi yokusebenzela:
Braampark Forum 3,
				
33 Hoofd Street
				Braamfontein
				Johannesburg
I-adresi yokuPosa:		
Private Bag X2700
				
Houghton
				Johannesburg
				2041
Inomboro yomtato:		
011 877 3600
Inomboro yefeksi:		
011 403 6621
I-adresi ye-imeyili:		
info@sahrc.org.za
				
complaints@sahrc.org.za
Iwebhusayidi:			
www.sahrc.org.za

31

IINKHUNGO ONGAYA KIZO MALUNGANA NAMALUNGELO WOBUNTU

3.

IKhomitjhana yokuKhulisa nokuVikela amaLungelo
wamaSiko, iKolo Kanye nemiPhakathi ePhathelene
namaLimi

IKhomitjhini yokuKhulisa nokuVikela amaLungelo wamaSiko, iKolo
kanye nemiPhakathi ePhathelene namaLimi (The Commission for
the Protection of the Rights of Cultural, Religious and Linguistic
Communities) i-CRL(kusukela njenganje iKhomitjhini ye-CRL)
inqophe ukukhulisa nokuthuthukisa ukuthula, ubungani, ubuntu,
ukubekezelelana kanye nokubumbana kwesitjhaba hlangana
namasiko, ikolo nemiphakathi ephathelene nelimi.
Imininingwana yokuthintana			
I-adresi yokusebenzela:
Braampark Forum 4,
				
33 Hoofd Street
				Braamfontein
				Johannesburg
I-adresi yokuPosa:		
Private Bag X 90 000
				
Houghton
				Johannesburg
				2041
Inomboro yomtato:		
011 537 7631
Inomboro yefeksi:		
011 880 3495 / 086 660 8986
I-adresi ye-imeyili:		
chairperson@crlcommission.org.za
				
ceo@crlcommission.org.za
				
info@crlcommission.org.za
				
complaints@crlcommision.org.za
Iwebhusayidi:			
www.crlcommission.org.za

32

IINKHUNGO ONGAYA KIZO MALUNGANA NAMALUNGELO WOBUNTU

4.

IKhomitjhini yokuLingana koBulili

IKhomitjhana yokuLingana koBulili (Commission for Gender
Equality) i-CGE yahlonywa ukuze kukhuliswe begodu kuhlonitjhwe
ukulingana kobulili nokuqinisekisa ukutholakala kokulingana
ngokobulili kizo zoke iinkoro zomphakathi, ngokuya nge-CGE ilwela
ukwakha umphakathi onganabandlululo kezobulili nemihlobo yoke
yegandelelo, lapho boke abantu banethuba lokubona ikghono
labo ngaphandle kokuqala ubuhlanga, isigaba, ubulili, ikolo, ubulili
obenyulwa mumuntu kezomseme, ukukhubazeka namkha bonyana
uhlala kuphi.
Imininingwana yokuthintana			
I-adresi yokusebenzela:		
Constitution Hill
					Women’s Jail East Wing
					
2 Kotze Street
					Braamfontein
					Johannesburg
I-adresi yokuPosa:			
P.O Box 32175
					Braamfontein
					2017
Inomboro yomtato:			
011 403 7182
Inomboro yefeksi:			
011 403 7188
I-adresi ye-imeyili:			
cgeinfo@cge.org.za
Iwebhusayidi:				
www.cge.org.za

33

IINKHUNGO ONGAYA KIZO MALUNGANA NAMALUNGELO WOBUNTU

5.

I-Ofisi yeKoro yemiSebenzi yomBuso

I-Ofisi yeKoro yemiSebenzi yomBuso (Public Service
Commission) i-PSC isusela igunya layo kusigaba 195 nesa-196
somthethosisekelo.I-PSC inikele amandla wokuphenya, ukubeka
ilihlo nokuhlola ihlangano begodu nokulawulwa kwemiSebenzi
yomPhakathi.
Igunya lelo lifaka hlangana ukuhlola okusele kuzuziwe,
nanyana ukutlhayela kwamahlelo kaRhulumende. I-PSC
inesibopho sokukhulisa amagadango azakuqinisekisa
ukusebenza okuyipumelelo ekorweni yemisebenzi yombuso
nokukhulisa imigomo yokulawula embusweni njengoba ibekiwe
kumThethosisekelo ekorweni yemiSebenzi yomBuso yoke.
Imininingwana yokuthintana			
I-adresi yokusebenzela:		
Commission House
					
Cnr Hamilton & Ziervogel Streets
					Pretoria
I-adresi yokuPosa:			
Private Bag X121
					Preoria
					0083
Inomboro yomtato:			
012 352 1000
Inomboro yefeksi:			
012 325 8382
I-adresi ye-imeyili:			
info@opsc.gov.za
Iwebhusayidi:				
www.psc.gov.za

34

IINKHUNGO ONGAYA KIZO MALUNGANA NAMALUNGELO WOBUNTU

6.

UmNyango wezoBulungisa nokuThuthukiswa
komThethosisekelo

UmNyango wezoBulungisa nokuThuthukiswa komThethosisekelo
unegatja: UkuThuthukiswa komThethosisekelo. Umnqopho weGatja
leli kukukhulisa, ukulungisa, nokuthuthuthukisa umThethosisekelo,
amalungelo wobuntu nokulalela imibonoehlukeneko ukwenza
amatjhuguluko azwakalako esikhundleni sikarhulumende.
Imininingwana yokuthintana			
I-adresi yokusebenzela:
329 Pretorius Street
				
(c/o Pretorius & Sisulu Streets)
				
First Floor, Momentum Building
				Pretoria
I-adresi yokuPosa:		
Private Bag X 81
				Preoria
				0001
Inomboro yomtato:		
012 315 1111
I-adresi ye-imeyili:		
constitutionalrights@justice.gov.za
Iwebhusayidi:			
www.justice.gov.za

35

IINKHUNGO ONGAYA KIZO MALUNGANA NAMALUNGELO WOBUNTU

7. IRhelebho lezomThetho eSewula Afrika (Legal Aid South
Africa)
I-Legal Aid South Africa iyihlangano egunyaziweko ezijameleko
eyasungulwa ngomnqopho wokunikela irhelebho nanyana
ukwenza irhelebho lezomthetho ukuze abantu abalitlhogako
balithole simahla. Ijamela abantu ngeendleko zomBuso, njengoba
kuhlathululiwe kumThethosisekelo nemithetjhwana ephathelene
nakho begodu inikela ilungelo lokujameleka ngeendleko zomBuso.
Imininingwana yokuthintana
Nawufuna i-ofisi lesifunda eliseduze nawe le-Legal Aid South Africa,
isentha yezobulungisa nanyana isethalayithi, thintana ne-Legal Aid
South Africa ngalindlela:
Imininingwana yokuthintana			
I-adresi yokusebenzela:		
29 De Beer Street
					Braamfontein
					Johannesburg
					2017
I-adresi yokuPosa:			
Private Bag X 76
					Braamfontein
					2017
Inomboro yomtato:			
011 877 2000
Umtato ongabhadalwakor		
0800 110 110
Inomboro yefeksi:			
011 877 2222
I-adresi ye-imeyili:			
Communications2@legal-aid.co.za
Iwebhusayidi:				
www.legal-aid.co.za

36

isiNdebele

IINqalelelo eziSisekelo
zomThethosisekelo
WeRiphabhliki yeSewula Afrika, 1996,
Ezilula ezenzelwe abaNtwana

Department of Justice and Constitutional Development
Tel: 012 315 1111
Private Bag X81, Pretoria, 0001
2016
constitutionalrights@justice.gov.za
www.justice.gov.za
DOJCD_ZA

DOJCD

DOJCD

JusticeGOVZA

ISENDLALELO, IINQALELELO EZISISEKELO NOMTLOLO
WAMALUNGELO WOBUNTU
“Umtlolo wamathomo weSingisi ngiwo umtlolo osemthethweni womThethosisekelo”

