Molaotheo

wa Rephaboliki ya Afrika Borwa, 1996

Jwalo ka ha o amohetswe ka la 8 Motsheanong 1996
le ho lokiswa ke Seboka sa Molaotheo ka la 11
Mphalane 1996

ISBN 978-0-621-39063-6

Sesotho

MOLAOTHEO WA REPHABOLIKI YA AFRIKA BORWA
(Tebiso ho Molao o fetileng “Molaotheo wa Rephaboliki ya Afrika Borwa, Molao 108 wa 1996” o fetotswe
ke karolo 1(1) ya qotso ya Melao ya Molaotheo wa 2005 (Molao 5 wa 2005)
[E dumetswe ka 10 Tshitwe 1996]
[LETSATSI LA TSEBISO: 18 TSHITWE, 1996]
[LETSASI LA QALEHO: 4 HLAKOLA, 1997]
(ntle le ha ho hlalositswe ka tsela e nngwe – e lellwa karolo 243[5])
(Sengolwa sa English se tekennwe ke Mopresidente)
Jwalo ka ha e lokisitswe ke
Molao wa Tukiso ya Pele ya Molaotheo wa 1997
Molao wa Tukiso ya Bobedi ya Molaotheo wa 1998
Molao wa Tukiso ya Boraro ya Molaotheo wa 1998
Molao wa Tukiso ya Bone ya Molaotheo wa 1999
Molao wa Tukiso ya Bohlano ya Molaotheo wa 1999
Molao wa Tukiso ya Botshelela ya Molaotheo wa 2001
Molao wa Tukiso ya Bosupa ya Molaotheo wa 2001
Molao wa Tukiso ya Borobedi ya Molaotheo wa 2002
Molao wa Tukiso ya Borobong ya Molaotheo wa 2002
Molao wa Tukiso ya Leshome ya Molaotheo wa 2003
Molao wa Tukiso ya Leshome le motso o le mong ya Molaotheo wa 2003
Molao wa Tukiso ya Leshome le metso e Mmedi ya Molaotheo wa 2005
Molao wa Tukiso ya Leshome le metso e Meraro ya Molaotheo wa 2007
Molao wa Tukiso ya Leshome le metso e Mene ya Molaotheo wa 2008
Molao wa Tukiso ya Leshome le metso e Mehlano ya Molaotheo wa 2008
Molao wa Tukiso ya Leshome le metso e Tsheletseng ya Molaotheo wa 2009
Molao wa Tukiso ya Leshome le metso e supileng ya Molaotheo wa 2012
Ho latela Phatlalatso 26 ya 26 Mmesa, 2001, tsamaiso ya Molao ona e nehetswe Letona la Toka le
Ntshetsopele ya Molaotheo.
MOLAO
Ho tsebisa Molaotheo o motjha bakeng la Rephaboliki ya Afrika Borwa le ho nehelana ka dintlha tse
amanang le tse mona.

DIKAHARE
KETAPELE					

1

Kgaolo 1					
Dinehelano tsa Motheo

3

Kgaolo 2					
Bili ya Ditokelo

5

Kgaolo 3					
Mmuso wa kopanelo

22

Kgaolo 4					
Palamente

24

Kgaolo 5					
Mopresidente le Phethahatso ya Naha

47

Kgaolo 6					
Diprovense

54

Kgaolo 7					
Mmuso wa Selehae

76

Kgaolo 8					
Makgotla le Tsamaiso ya Toka

84

Kgaolo 9					
Ditheo tsa Mmuso tse tshehetsang Demokrasi

95

Kgaolo 10					
Tsamaiso ya Setjhaba

102

Kgaolo 11					
Ditshebeletso tsa Tshireletso

107

Kgaolo 12					
Baetapele ba Setso

113

Kgaolo 13					
Tjhelete

114

Kgaolo 14					
Dinehelano ka kakaretso

124

SHEJULE 1

Folakga ya Naha

128

SHEJULU 1A

Dibaka tsa Diprovense

129

SHEJULE 2

Dikano le Boitlamo

132

SHEJULE 3

Tsamaiso ya Dikgetho

136

SHEJULE 4

Dibaka tsa tshebetso mmoho le bokgoni
ba Molao wa Naha le Provense

140

SHEJULE 5

Dibaka tsa Tshebetso tsa Lekgotla le
Ikgethileng la molao la Provense

142

SHEJULE 6

Ditlhophiso tsa Nehelo

144

SHEJULU 6A

[Shejulu 6A e kentswe ke karolo 6 ya Molao wa
tukiso ya leshome ya Molaotheo wa 2003 mme
wa hlakolwa ke karolo 6 ya Molao wa tukiso ya
leshome le metso e mene ya Molaotheo wa 2008.]

177

SHEJULU 6B

[Shejulu 6B e ne e le Shejulu 6A, e kentswe ke
178
karolo 2 ya Molao wa tukiso ya borobedi ya Molaotheo
wa 2002, ya nehwa palo botjha ke karolo 6 ya Molao wa
tukiso ya leshome ya Molaotheo wa 2003 le ho hlakolwa
ke karolo 5 ya Molao wa tukiso ya leshome le metso e
mehlano ya Molaotheo wa 2008.]

SHEJULE 7

Melao e Hlakotsweng

LENANE HO YA KA DITLHAKU				

179

180

KETAPELE
Rona, batho ba Afrika Borwa,
Re elellwa ho ba le leeme ha rona nakong e fetileng;
Re tlotla ba hlokofaditsweng ka lebaka la toka le tokoloho naheng ya rona;
Re tlotla ba ileng ba sebeletsa ho aha le ho ntshetsa pele naha ya rona; mme
Re dumela hore Afrika Borwa ke naha ya bohle ba phelang ho yona, re kopane le ha re fapane.
Ka lebaka lena, ka tataiso ya baemedi ba rona ba kgethilweng ka bolokolohi,
re ananela Molaotheo e le molao o ka sehloohong wa Rephaboliki hore o tle Fedise diphapang tse fetileng mme re thehe setjhaba se itshetlehileng hodima maemo
a demokrasi, toka setjhabeng le ditokelo tsa motheo tsa botho;
Thehe metheo ya setjhaba sa demokrasi le se lokolohileng moo mmuso o itshetlehileng
ka ditabatabelo tsa setjhaba mme moahi e mong le e mong a sireleditswe ke molao ka
ho lekana;
Ntlafatse maemo a bophelo a baahi bohle mme ho be ho kgothaletswe bokgoni ba
motho e mo ng le e mong; le
Ho aha Afrika Borwa e kopaneng le ya demokrasi e phethahetseng e le puso e nang le
boikemelo hara matjhaba.
Modimo o ke o sireletse batho ba bo rona
Nkosi Sikelel’ifrika. Morena boloka setjhaba sa heso.
God seën Suid-Afrika.
God bless South Africa.
Mudzimu fhatutshedza Afurika. Hosi katekisa Afrika.

1

2

KGAOLO 1: DINEHELANO TSA MOTHEO

KGAOLO 1
DINEHELANO TSA MOTHEO
Rephaboloki ya Afrika Borwa
1.

Rephaboliki ya Afrika Borwa ke naha ya puso ya setjhaba ka setjhaba e ikemetseng mme e
thehilwe hodima maemo a latelang:
(a) Seriti sa botho, katleho ya tekano le tswelopele ya ditokelo tsa botho le
bolokolohi.
(b) Ho se kgetholle ho ya ka morabe le bong.
(c) Bookamedi ba Molaotheo le taolo ya molao.
(d) Kgetho e akaretsang ya batho ba baholo, lenane la kgetho la naha yohle,
dikgetho tsa ka mehla le tsamaiso ya mekga e mengata ya mmuso wa
demokrasi, ho kgothaletsa boikarabelo, ho tsotella le ho hloka sephiri.

Bookamedi ba Molaotheo
2.

Molaotheo o okametse melao yohle ya Rephaboliki, molao kapa boitshwaro bo sa
dumellaneng le Molaotheo ha bo a loka mme ditshwanelo tseo o di behang di lokela ho
phethwa.

Boahi
3.

(1)
(2)
(3)

Boahi ba Afrika Borwa bo kenyeletsa bohle.
Baahi bohle ba—
(a) lekana ka ditokelo, ditshwanelo le melemo ya boahi; le
(b) maikarabelo a lekanang a boahi.
Molao wa naha o lokela ho hlophisetsa phihlello, tahlehelo le poloko ya boahi.

Pina ya naha
4.

Pina ya naha ya Rephaboliki e taolong ya Mopresidente ka phatlalatso.

Folakga ya naha
5.

Folakga ya naha e na le botsho, botala, mmala wa kgauta, bosweu , bokgubedu le botala
ba lehodimo, jwalo ka ha e hlalositswe ya ba ya takwa Shejulung 1.

3

KGAOLO 1: DINEHELANO TSA MOTHEO

Dipuo
6.

(1)
(2)

(3)

(4)

(5)

Dipuo tsa semmuso tsa Rephaboliki ke Sepedi, Sesotho, Setswana, siSwati,
Tshivenda, Xitsonga, Afrikaans, English, isiNdenbele, isiXhosa le isiZulu.
Ho elellwa ho qepha ha tshebediso ya puo tsa batho ba rona dilemong tse fetileng
le maemo a tsona, mmuso o tshwanetse ho etsa mekutu ho phahamisa le ho
ntshetsa pele tshebediso ya dipuo tsena.
(a) Mmuso wa naha le wa diprovense e ka sebedisa dipuo tse itseng tsa mmuso
bakeng la mesebetsi ya mmuso, ho hlokometswe tshebediso, maemo a ditaba,
ditshenyehelo, maemo mabatoweng le ho hlophiswa ka tekano ditlhoko le
boikgethelo ba baahi bohle kapa provenseng e amehang; empa mmuso wa
naha le mmuso wa provense ka nngwe e lokela ho ba le bonyane dipuo tse
pedi tsa mmuso.
(b) Bomasepala ba hlokomele tshebediso ya puo le boikgethelo ba baahi ba yona.
Mmuso wa naha le diprovense, ka ho sebedisa molao le maemo, e lokela ho laola
le ho hlokomela tshebediso ya dipuo tsa mmuso. Re sa kgelohe dipehelong tsa
karolwana (2), dipuo tsohle tsa mmuso di lokela ho lekana ka maemo mme di
tshwarwe ka ho tshwana.
Lekgotla la Dipuo la Afrika Borwa le thehilweng ka molao wa naha le lokela ho—
(a) phahamisa, ho kgothalletsa le ho theha maemo a ho ntshetsa pele le
tshebediso ya—
(i) dipuo tsohle tsa semmuso;
(ii) dipuo tsa Khoi, Nama le San; mmoho le
(iii) puo ya matsoho
(b) ho phahamisa le ho hlompha—
(i) dipuo tsohle tse sebediswang ka mehla ka hara Afrika Borwa, ho
kenyeletswa German, Greek, Gujarati, Hindi, Portuguese, Tamil, Telegu le
Urdu; le
(ii) Arabic, Hebrew, Sanskrit le dipuo tse ding tse sebedisetswang bodumedi
Afrika Borwa.

4

KGAOLO 2: BILI YA DITOKELO

KGAOLO 2
BILI YA DITOKELO
Ditokelo
7.

(1)

(2)
(3)

Bili ena ya Ditokelo ke tshiya ya demokrasi Afrika Borwa. E boloka ditokela tsa batho
bohle naheng ya rona, ebile e amohela melemo ya puso ka setjhaba, seriti sa botho,
tekano le tokoloho.
Puso e lokela ho hlompha, ho sireletsa, ho kgothaletsa le ho phethahatsa ditokelo
tse Biling ena ya Ditokelo.
Ditokela tse Biling ya Ditokelo di tlamehile ho ikamahanya le meedi e teng kapa
lebisitsweng ho karolo 36, kapa tse boletsweng ka hara Bili.

Tshebetso
8.

(1)
(2)

(3)

(4)

Bili ya Ditokelo e tlama melao yohle, ketsamelao, phethahatso, tsa toka le dikarolo
tsohle tsa mmuso.
Pehelo e Biling ya Ditokelo e tlama motho kapa batho ba molaong, ha feela ho
tshwaneleha, ha ho tadingwa sebopeho sa tokelo eo le setlamo se beilweng ke
tokelo.
Ha ho sebediswa dipehelo tsa Bili ya Ditokelo, bathong le batho ba molaong ho
latela karolwana (2), hore lekgotla le—
(a) tle le fane ka ho sebetsa ka tokelo ka hara Bili, e sebetse kapa e bang ho
hlokahala le ntshetse pele molao o tlwaelehileng ho kwala sekgeo se
sehilweng ke molao o etswang tebang le tokelo eo; hape
(b) o ka ntshetsa pele molao wa naha ho fokotsa tokelo, ha feela phokotso eo e
dumellana le dipehelo tsa karolwana 36(1).
Batho ba molaong ba lokelwa ke ditokelo tse Biling ya Ditokelo ho ya ka moo ho
hlokehang ka teng ka ditokelo le sebopeho sa motho ya molaong.

Tekano
9.

(1)
(2)

Batho bohle ba lekana ka pela molao mme ba na le tokelo e tshwanang ya ho
sireletswa le ho una melemo ya molao.
Tekano e akaretsa ho sebediswa le ho lekana ha ditokelo tsohle le bolokolohi ho
ntshetsa pele katleho ya tekano, ho etswa ha molao le mekgwa e meng ya ho
5

KGAOLO 2: BILI YA DITOKELO

(3)

(4)

(5)

sireletsa kapa ho tswellisa batho pele, kapa mekga ya batho, ba leng morao ka
lebaka la kgethollo e sa lokang e ka phethwang.
Puso e se kgetholle mang kapa mang ka baka la botjhaba, bong, botona le
botshehadi, boimana, lenyalo, morabe kapa mofuta, mmala, motho wa bong bo
bong, dilemo, boqhwala, bodumedi, monahano o itseng, tumelo, setso, puo, le
tswalo.
Ho se be le motho ya kgethollang e mong ka lebaka lefe kapa lefe ho ya ka pehelo
ya karolwana (3). Molao o thehilweng o sebediswe ho thibela kapa ho phema ho
hloka toka.
Kgethollo ka lebaka kapa mabaka a ngotsweng karolwana (3) ha e a loka ho fihlela
ho ka fumanwa bonnete ba hore kgethollo e lokile.

Seriti sa botho
10.

Motho e mong le e mong o na le seriti sa tlholeho le tokelo ya hore seriti sa hae se
hlomphuwe se be se sireletswe.

Bophelo
11.

Motho e mong le e mong o na le tokelo ya ho phela.

Bolokolohi le tshireletso ya botho
12.

(1)

(2)

Motho e mong le e mong o na le tokelo ya tokoloho le tshireletso, e kenyeletsang
tokelo ya—
(a) ho se amohuwe bolokolohi ka ntle ho lebaka kapa toka;
(b) ho se tshwarwe ntle ho qoso;
(c) ho se be le mofuta ofe kapa ofe wa dikgoka ho tswa setjhabeng kapa
mafapheng a ikemetseng;
(d) ho se hlokofatswe ka tsela efe kapa efe; le
(e) ho se tshwarwe kapa ho se kgalemelwe ka sehloho, ekaba ka bobe bofe kapa
bofe kapa ka mokgwa o tlotlollang.
Mang le mang o na le tokelo ya ho phuthuloha mmeleng le maikutlong, ho
akarelletswa tokelo ya—
(a) ho iketsetsa qeto ka phumano ya thari;
(b) tshireletso le taolo mmeleng ya bona; le
(c) ho se sebediswe diphuputsong tsa kalafi kapa saense ntle ho tumello ya hae.
6

KGAOLO 2: BILI YA DITOKELO

Bokgoba, bohlanka le ho sebediswa ka qobello
13.

Ha ho motho ya lokelang ho etswa lekgoba, mohlanka kapa ho sebediswa ka qobello.

Ho phela o sa tshwenngwe
14.

Motho e mong le e mong o na le tokelo ya ho phela a sa tshwenngwe, ho akarelletswa le
tokelo ya hore—
(a) mmele wa hae kapa lelapa la hae le se phenyekollwe;
(b) thepha ya hae e se phenyekollwe;
(c) leruo la hae le se nkuwe ka mahahapa; kapa
(d) ho se be le ho mamelwa ha dipuisano ha motho a bua le ba bang ka tsela ya
kgokahanyi.

Bolokolohi ba bo dumedi, tumelo le maikutlo
15.

(1)
(2)

(3)

E mong le e mong o na le tokelo ya ho iphelela ka moo a batlang ka teng, le ka
tumelo, mehopolo, bodumedi le tjhadimo ya hae.
Ditshebeletso tsa bodumedi di dumelletswe mesebetsing ya puso kapa e
tsheheditsweng ke puso; ha feela—
(a) ditshebeletso tseo di phethisa melao e behilweng ke bolaodi ba setjhaba bo
nang le tokelo;
(b) di tshwarwa ka ho tshwana; le
(c) batho ba tla ka ho ithaopa le ka ntle ho qobello.
(a) karolo ha e thibele ho etswa ha molao, ho akaretsa—
(i) ho nyadiswa ka moetlo ofe kapa ofe kapa ka tsamaiso ya bodumedi,
boikgethelo kapa molao wa lelapa; kapa
(ii) ditsamaiso tsa boikgethelo le molao wa lelapa ka moetlo ofe kapa ofe
kapa o latelwang ke batho ba bodumedi bo itseng.
(b) Ho elellwa ho ipapisitswe le temana (a) ho tshwanetse ho tsepama hodima
karolo ena le dipehelo tse ding tsa Molaotheo.

Bolokolohi ba ho hlahisa maikutlo
16.

(1)

Motho e mong le e mong o na le tokelo ya ho hlahisa maikutlo ka bolokolohi, ho
kenyeletswa—
(a) bolokolohi ba phatlalatso ya dingolwa le diphatlalatso tse ding;
(b) bolokolohi ba ho amohela kapa ho phatlalatsa tsebiso kapa mehopolo;
7

KGAOLO 2: BILI YA DITOKELO

(2)

(c) bolokolohi ba ho qapa eng kapa eng ya bokgabane; le
(d) bolokolohi ba borutehi le bolokolohi ba diphuputso tsa saense.
Tokelo e ngotsweng karolwaneng (1) ha e kenyeletse—
(a) tlhotlhelletso ya ntwa;
(b) hlohleletso ya dikgoka; kapa
(c) kgothaletso ya lehloyo le itshetlehileng ho mofuta o mong, morabe, bong
kapa bodumedi, mme hoo ho kgothalletsa ho baka kotsi.

Dikopano, mekoloko ya boipelaetso, ditletlebo, phethishene
17.

Motho e mong le mong o na le tokelo ya ho bokana ka kgotso le ba bang, a sa hlomela, ho
etsa mekoloko ya boipelaetso le ho nehelana ka diphethishene.

Bolokolohi ba kamano
18.

Motho e mong le e mong o na le bolokolohi ba kamano le mekgatlo.

Ditokelo tsa dipolotiki
19.

(1)

(2)

(3)

Moahi e mong le e mong o na le tokelo ya ho iketsetsa kgetho ya dipolotiki, e
kenyeletsang tokelo ya—
(a) ho theha mokga wa dipolotiki;
(b) ho kenela merero ya, kapa ho batlela mokga oo ditho; le
(c) ho tswela mokga wa dipolotiki letsholo, le ho jala mehopolo ya lona.
Moahi e mong le e mong o na le tokelo ya ho kenela dikgetho tse se nang dithibelo,
tse sa kgetheng, tse etswang nako le nako tsa ho etswa ha molao o thehilweng ka
Molaotheo.
Motho e mong le e mong e moholo o na le tokelo—
(a) ya ho kgetha dikgethong tsa ho etswa ha molao o thehilweng ka Molaotheo,
mme a etse jwalo ka sephiri, a be a
(b) kenele ho kgethelwa merero ya setjhaba mme ha a kgethwa a nke maemo ao
a a kgethetsweng.

Boahi
20.

Ha ho moahi ya ka amohuwang boahi ba hae. Deprive .

8

KGAOLO 2: BILI YA DITOKELO

Bolokolohi ba ho falla le ba bodulo
21.

(1)
(2)
(3)
(4)

Motho e mong le e mong o na le bolokolohi ba ho itsamaela ka moo a ratang.
Motho e mong le e mong o na le bolokolohi ba ho falla Rephabliking.
Moahi e mong le e mong o na le bolokolohi ba ho kena, a dula, a bile a aha hohle
Rephaboliking.
Moahi e mong le e mong o na le tokelo ya ho ba le pasepoto.

Bolokolohi ba kgwebo, mosebetsi le botsebi
22.

Moahi e mong le e mong o na le tokelo ya ho ikgethela kgwebo, mosebetsi kapa botsebi.
Tshebetso ya kgwebo, mesebetsi kapa botsebi ho ka laolwa ka molao.

Dikamano mosebetsing
23.

(1)
(2)

(3)
(4)

(5)

(6)

Motho e mong le e mong o na le tokelo ya ho sebetswa ka toka mosebetsing.
Mosebetsi e mong le e mong o na le tokelo—
(a) ya ho theha e bile e ba setho sa mokgatlo wa basebetsi;
(b) ya ho kenela merero le mesebetsi ya mokgatlo wa basebetsi; le
(c) ho ngala mosebetsi.
Ramosebetsi e mong le e mong o na le tokelo—
(a) ya ho theha le ho ba setho sa mokgatlo wa boramosebetsi; le
(b) ho kenela merero le mesebetsi ya mokgatlo wa boramosebetsi.
Mokgatlo o mong le o mong wa basebetsi le mokgatlo o mong le o mong wa
boramesebetsi o na le tokela ya ho—
(a) ipehela tsamaiso, mananeo le merero;
(b) ho hlopisa;
(c) ho theha le ho ba setho sa federeshene.
Mokgatlo o mong le o mong wa basebetsi, mokgatlo wa boramesebetsi le
ramosebetsi ba na le tokelo ya ho buisana e le sehlopha. Molao wa naha o ka etswa
hore o laole dipuisano tsa sehlopha ho fihlela maemong ao e leng hore molao
o entsweng o ka fokotsa tokelo Kgaolong ena, mme phokotso e tshwanetse e
dumellane le karolo 36(1).
Molao wa naha o ka amohela ditlhophiso tsa tshireletso ya mokgatlo wa basebetsi
jwalo ka ha dihlahella ditumellanong tsa dipuisano tsa sehlopha. Ho fihlela
maemong ao e leng hore molao o entsweng o ka fokotsa tokelo Kgaolong ena, mme
phokotso e tshwanetse e dumellane le karolo 36(1).
9

KGAOLO 2: BILI YA DITOKELO

Tikoloho
24.

Motho e mong le e mong o na le tokelo—
(a) ya tikoloho e seng kotsi bophelong ba bona kapa boiketlong ba bona; le
(b) ya ho sireletsa tikoloho, molemong wa meloko ya kajeno le e tlang, ka ho
etswa ha molao le mekgwa e meng e—
(i) thibelang tshilafalotso ya tikoloho le phokotseho ya tlholeho;
(ii) kgothalletsa polokeho ya tlhaho; le
(iii) ho fumana ntshetso pele ya tlhaho e ka sebediswang le tshebediso ya
mehlodi ya tlhaho ho ntse ho kgothalletswa tswelopele e amohelehang
ya moruo le phedisano.

Thepa
25.

(1)

(2)

(3)

(4)

Ha ho motho ya ka amohuwang thepa ya hae ka ntle ho molao o akaretsang, mme
ha ho molao o ka dumellang hore motho a amohuwe thepa ya hae ka ntle ho
lebaka.
Thepa e ka nkuwa mothong feela ka tlasa taelo ya molao o sebetsang ka
kakaretso—
(a) bakeng la merero ya setjhaba kapa molemong wa setjhaba; le
(b) ho ya ka ho putswa, tefello eo le nako le mokgwa wa ho lefella, mme o tla
dumellwa ke bao ba amehang kapa nahanelwang kapa ba amohetswe ke
lekgotla.
Tefello, nako le mokgwa wa ho lefa di tshwanela ho sebetswa ka toka mme di
tshwane di lekane le ho bontsha tekano mahareng a kgahleho ya setjhaba le
ditabatabelo tsa ba amehang, ho ntse ho hlokometswe mabaka ohle a amehang,
mmoho le—
(a) tshebediso ya thepa nakong ena;
(b) nalane ya phumaneho le tshebediso ya thepa;
(c) theko ya thepa mmarakeng;
(d) hore puso e tsetetse ho le hokae le hore thepa eo e tla ntlafatswa ka tjhelete e
kae; le
(e) sepheo sa ho nka thepa eo.
Mabapi le karolo ena—
(a) ditabatabelo tsa setjhaba di kenyeletsa maikemisetso a setjhaba a tjhadimo e
ntjha ya ntlafatso ya lefatshe e le hore ho be le phihlelo e lekaneng ya mehlodi
ya tlhaho ya Afrika Borwa; le
10

KGAOLO 2: BILI YA DITOKELO

(5)

(6)

(7)

(8)

(9)

(b) thepa ho se felle maemong a naha feela.
Puso e lokela ho etsa matsapa ohle a molao le mekutu e meng, maemong a teng
a mehlodi, ho kgothaletsa maemo a dumellang baahi ho ka fumana naha ka ho
lekana.
Motho kapa setjhaba seo ho tshwareng ha sona naha ho sa lokang ho ya ka molao
ka lebaka la melao ya kgethollo ka mmala kapa ditlwaelo, jwalo ka ha e behetswe
Molao wa Palamente, ekaba ka ho tshwara naha eo e sireleditsweng ka molao kapa
ka ho kgutlisetsa ho lekanang.
Motho kapa setjhaba se amohilweng naha ya sona ka mora 19 Phupjane 1913 ka
lebaka la melao ya dilemo tse fetileng tsa kgethollo ka mmala kapa ditlwaelo, o na
le hona ho ka kgutlisetsa thepa ho monga yona kapa ho nehelwa ka ho lekana jwalo
ka ha ho behetswe Molaong wa Palamente.
Ho se be le pehelo efe kapa efe ya karolo ena e ka sitisang puso ho ka sebetsa ka
molao ho fumana naha, metsi le diphetoho tse ding tse tsamaelanang le tseo e le
ho lokisa bophelo ba kgethollo e fetileng ya mmala, ha feela ho ke ke ha sebetswa
ka dipehelo tsa karolo ena di itshetlehile hodima dipehelo tsa karolo 36 (1).
Palamente e tlameha ho etsa molao o hlaloswang karolwaneng (6).

Matlo
26.

(1)
(2)
(3)

Motho e mong le e mong o na le tokelo ya ho ba le ntlo e tshwanelehang.
Puso e lokela ho etsa ka hohlehohle ho ya ka molao le ka mekgwa e meng, ho ya ka
matla a teng, ho fihlella tokelo ena ya tswelopele.
Ho se ke ha eba le motho ya ka ntshwang ka mahahapa lapeng la hae kapa lelapa
la hae la heletswa ka ntle ho taelo ya lekgotla ka mora hore lekgotla le hlahlobisise
mabaka ohle. Ho sa be le molao o dumellang ho lelekwa ntle ho lebaka.

Bophelo bo botle, dijo, metsi le tshireletso ya setjhaba
27.

(1)

(2)
(3)

Motho e mong le e mong o na le tokelo ya ho fihlella—
(a) ditshebeletso tsa bophelo bo botle, ho kenyeletswa le ditshebelletso tsa thari;
(b) dijo le metsi a lekaneng; le
(c) tshireletso ya phedisano ho kenyeletswa, ha eba ba sitwa ho iphedisa le bohle
ba matleng a bona, ba fumane thuso e lokelang ya phedisano.
Puso e tlamehile ho etsa ka hohlehohle ho ya ka molao le ka matla a teng ho ka
fihlella maemo a ditokelo tsena.
Ho se be le motho ya hanelwang phekolo nakong ya tshohanyetso.
11

KGAOLO 2: BILI YA DITOKELO

Bana
28.

(1)

(2)
(3)

Ngwana e mong le e mong o na le tokelo ya—
(a) ho ba le lebitso le boahi ho tloha tswalong;
(b) ho ba le tlhokomelo ya lelapa kapa ya batswadi kapa tlhokomelo e nngwe
feela e lokileng ha a tloswa tlhokomelong ya lelapa;
(c) ho fumana phepo ya sebele, bodulo, tshebeletso ya bophelo bo botle le
ditshebeletso tsa setjhaba;
(d) ho sireletswa ho tlatlapuweng, ho se hlokomelwe, tlhekefetsong kapa
tlontlollong;
(e) ho sireletswa mekgweng ya mesebetsi ya ho sebedisa bana;
(f) ho se lebellwe kapa ho se dumellwe ho sebetsa kapa ho fana ka ditshebeletso
tse—
(i) sa lokelang motho wa dilemo tsa ngwana eo; kapa
(ii) ka beang ngwana kotsing, thuto ya hae, mmele kapa ya bophelo bo
botle ba boko, bodumedi kapa boitshwaro kapa phedisano;
(g) ho se kwallwe tjhankaneng ka ntle ha ha eba ha ho na tsela e nngwe, ha eba
ho jwalo, ha ho kenyeletswa ditshwanelo tseo ngwana a di fumanang ho latela
dikarolo tsa 12 le 35, ngwana a ka kwallwa tjhankaneng nako e nyenyane
feela e loketseng, mme o na le tokelo ya ho—
(i) behwa moo ho se nang batho ba boholo ba dilemo tse fetang 18; le
(ii) tshwarwa ka tsela e, le ho bolokwa maemong a, tsamaelanang le dilemo
tsa ngwana;
(h) ho be le ramolao ya hlokometseng ngwana ka mong, ka ditshenyehelo tsa
mmuso, ha a hlaha lekgotleng, ha eba mohlomong ho sa ahlolwe ka toka; le
(i) ho se sebediswe ntweng, le ho sireletsa ka nako ya ntwa.
Ditabatabelo tsa ngwana ke tsa bohlokwa mererong yohle e tadimaneng le yena.
Karolong ena, ha ho buuwa ka”ngwana” ho bolelwa motho eo dilemo tsa hae di
leng ka tlase ho tse18.

Thuto
29.

(1)

Motho e mong le e mong o na le tokelo ya—
(a) ho fumana thuto ya motheo, ho kenyelletswa le thuto ya batho ba baholo ya
motheo; le
(b) ho ntshetsa thuto pele, eo puso ho latela maemo a lokileng, e tlamehang ho
hlokomela hore e fihlellwe le ho fumaneha.
12

KGAOLO 2: BILI YA DITOKELO

(2)

(3)

(4)

E mong le e mong o na le tokelo ya ho rutwa ka puo ya semmuso kapa dipuo
tseo ba ikgethelang tsona mekgatlong ya thuto ya setjhaba thutong eo, e bang
ho kgonahala. E le ho etsa bonnete ba ho ka fihlellwa ha bonolo le ho kenngwa
tshebetsong ha, tokelo ena, puso e tshwanetse e hlokomele mekgwa e meng ya
thuto e ka sebediswang, ho kenyeletswa mekgatlo e rutang ka puo e le nngwe, ho
hlokomelwa—
(a) ho lekalekana;
(b) kgoneho; le
(c) tlhokeho ya ho lokisa ditlamorao tsa diketsahalo tse fetileng tsa molao wa
kgethollo.
Motho e mong le e mong o na le tokelo ya ho theha le ho boloka, ka ditshenyehelo
tsa hae, mokgatlo wa thuto o ikemetseng o—
(a) sa kgetholleng ho ya ka morabe;
(b) ngodisitsweng pusong; le
(c) bolokang maemo a seng tlase le ha ho bapiswa maemo a mekgatlo ya thuto ya
setjhaba.
Karolwana (3) ha e kgetholle ditshehetso tsa puso tsa mekgatlo ya thuto e
ikemetseng.

Puo le setso
30.

Motho e mong le e mong o na le tokelo ya ho sebedisa puo le ho phela ka setso seo a
ikgethetseng sona, empa ha ho motho ya etsang jwalo a sa latele dipehelo tsa Bili ya
Ditokelo.

Ditjhaba tsa setso, bodumedi le puo
31.

(1)

(2)

Batho bao e leng ditho tsa setjhaba sa setso, bodumedi kapa puo ba se ke ba
hanelwa tokelo le ditho tse ding tsa setjhaba—
(a) ho natefelwa ke setso, ho phetha bodumedi ba bona le ho sebedisa puo ya
bona ; le
(b) ho theha, ho ba ditho le ho boloka setso, bodumedi le puo ya mekgatlo ya
bona le makala a mang a setjhaba.
Ditshwanelo karolwaneng (1) e ke ke ya sebediswa ka tsela eo e sa tsamaelaneng le
pehelo ya Bili ya Ditokelo.

13

KGAOLO 2: BILI YA DITOKELO

Phumaneho ya lesedi
32.

(1)

(2)

Motho e mong le e mong o na le tokelo ya ho ka fumana—
(a) lesedi lefe kapa lefe le pusong; le
(b) lesedi lefe kapa lefe leo motho e mong a le tsebang mme le hlokeha ho
bolokeng ditokelo dife kapa dife.
Molao wa naha o tshwanetse o etswe ho nehelana ka ho kenngwa tshebetsong ha
tokelo ena mme o ka fana ka metjha eka ka imollang morwalo wa taolo le tjhelete
pusong.

Ho phethahatswa ha taolo e lokileng
33.

(1)
(2)
(3)

Motho e mong le e mong o lokelwa ke tshebetso ya taolo e molaong, e utlwahalang
e bile e tsamaiswa ka toka.
Motho e mong le e mong eo ditshwanelo tsa hae di amehileng ka lebaka la phethiso
ya taolo o na le tokelo ya ho fumana mabaka a ngotsweng.
Ho etswa ha molao wa naha ho sebediswe hore ho tle ho phethahatswe
ditshwanelo tsena, mme di tle di—
(a) nehele lekgotla ho ka hlahloba setjha tshebetso ya tsamaiso kappa, moo ho
lhokahalang, lekgotla le ikemetseng le hlokang leeme;
(b) tlame puso hore e phethahatse ditshwanelo tse karolong (1) le (2); le
(c) kgothalletse tsamaiso e matla.

Phihlello ya makgotla a dinyewe
34.

Motho e mong le e mong o na le tokelo ya ho ba le tletlebo e ka rarollwang ka molao ka
pela bohle lekgotleng kapa moo ho lokelang ho ka ba le lekgotla kapa kopano e nngwe e
ikemetseng e sa sebetseng ka leeme.

Batho ba tshwerweng, ba tjhankaneng le ba qositsweng
35.

(1)

Motho e mong le e mong ya tshwerweng hobane ho thwe o tlotse molao, o na le
tokelo ya—
(a) ho thola;
(b) ho tsebiswa ka pelepele—
(i) ka tokelo ya ho thola; le
(ii) ka tse tla etsahala ha a sa thole;

14

KGAOLO 2: BILI YA DITOKELO

(2)

(3)

(c) ho se qobellwe ho etsa maipolelo kapa ho dumela molato, ho ka sebediswang
e le bopaki bo mo tlamang;
(d) ho hlahella lekgotleng la dinyewe ka pelepele ka moo ho ka kgonahalang ka
teng, empa e se be ka mora—
(i) dihora tse 48 ka mora hoba a tshwarwe; kapa
(ii) qetellong ya lekgotla la pele ha ho se ho fetile dihora tse 48, ha eba
dihora tse 48 di fela ka mora nako ya mosebetsi ya ho dula ha lekgotla
kapa ka letsatsi leo e seng la ho dula ha lekgotla;
(e) hang feela ha a hlahella lekgetlo la pele ka pela lekgotla, ka mora hore a
tshwarwe, mme a ahlolwe, kapa a hlalosetswe ka mabaka a ho kwallwa
tjhankaneng ho ya ho ile, kapa a lokollwe; mme
(f) a lokollwe tjhankaneng ha ho dumeletseha ho ya ka toka, ho latelwa maemo a
utlwahalang.
Motho e mong le e mong ya tjhankaneng ho kenyelletswa le motshwaruwa e mong
le e mong ya seng a ahlotswe, o na le tokelo ya—
(a) ho tsebiswa ka pele hore o tshwaretsweng;
(b) ho ikgethela le ho buisana le moemedi wa molao mme a tsebiswe ka pelepele
ka tokela ena;
(c) hore puso e be le moemedi wa molao ya emelang motho ya tshwerweng ke
mmuso, ka tefello ya mmuso, ha a sa sebetswe ka toka, mme a tsebiswe ka
pelepele ka tokelo ena;
(d) ho batlisisa ka boyena lebaka la ho iswa tjhankaneng ka lekgotleng, mme ha
eba ho kwallwa ho se molaong, a lokollwe;
(e) ho kwallwa ka tlasa maemo a dumellanang le tshwaro ya batho, ho
kenyeletswa bonyane ho phetha le pehelo, ka ditshenyehelo tsa mmuso, ho
fumana kgoleho e lokileng, phepo e ntle, ho ka bala dingolwa le thuso ya
booki; le
(f) ho ba le ho ka buisana le ho ka tjhakelwa ke batho ba kang—
(i) monna kapa mofumahadi kapa molekane;
(ii) leloko;
(iii) moeletsi wa bodumedi wa boikgethelo; le
(iv) ngaka ya boikgethelo.
Moqosuwa e mong le e mong o na le tokelo ya hore nyewe ya hae e ahlolwe ntle ho
leeme, ho kenyeletswa tokelo ya—
(a) ho tsebiswa ka qoso ya hae a be a fuwe dintlha tse lekaneng hore a tsebe ho
ikarabella;
15

KGAOLO 2: BILI YA DITOKELO

(4)
(5)

(b) ho fuwa nako e lekaneng le boitokisetso hore a tsebe ho hlophisa boipuello ba
hae;
(c) ho hlaha lekgotleng lefe kapa lefe;
(d) hore nyewe ya hae e qale e be e felle ntle ho tshenyo ya nako e sa hlokeheng;
(e) ho ba teng ha nyewe e buuwa;
(f) ho ikgethela le ho emelwa ke mmuelli, le ho tsebiswa ka tokelo ena ka
potlako;
(g) hore mmuso o batlele moqosuwa mmuelli, ka ditshenyehelo tsa mmuso, ha
eba ho ka ba le ho se ahlole ka toka, mme a be a tsebiswe ka tokelo ena ka
potlako;
(h) hore a nkuwe a se na molato, a kgutse, a be a se ke a fana ka bopaki ha ho ntse
ho buuwa ka nyewe;
(i) ho fana ka bopaki le ho nyatsa bopaki boo ho fanwang ka bona kgahlanong le
yena;
(j) ho se qobellwe ho fana ka bopaki boo ka bona a ka itshwarisang;
(k) hore nyewe e tsamaiswe ka puo eo moqosuwa a e utlwisisang kapa ha ho sa
kgonahale ho tolokwe ka puo eo moqosuwa a e utlwisisang;
(l) ho se ahlolelwe ketso kapa ho se phethise ketso e itseng nakong eo ketsahalo
e neng e se tlolo ya molao kapa e sa phethwang molaong wa naha kapa wa
matjhaba;
(m) ho se tsekiswe tlolo ya molao eo motho a seng a ile a lokollwa kapa a fumanwa
a le molato wa yona;
(n) ho fumantshwa molemo wa kotlo e tlase e hlalositsweng e bang kotlo eo e
bakeng la molao o tlotsweng e fetotswe mahareng a nako eo tlolo ya molao e
neng e phethwa ka yona le nako ya kahlolo; mme
(o) ya ho etsa boipiletso, ho kopa hore lekgotla le tadime nyewe eo hape,
lekgotleng le phahameng.
Ka mehla ha karolo ena e hloka hore lesedi le nehelwe motho, lesedi leo le
tshwanetse le nehelwe ka puo eo motho eo a e utlwisisang.
Bopaki bo fumanweng ka mokgwa o kgahlanong le tokelo efe kapa efe e ngotsweng
Biling ya Ditokelo bo lokelwa ho qhelelwa ka thoko e bang ha bo ka amohelwa bo
ka tshwaetsa nyewe kapa bahlahella bo le kotsi tsamaisong ya toka.

16

KGAOLO 2: BILI YA DITOKELO

Moedi wa ditokelo
36.

(1)

(2)

Ditokelo tse Biling ya Ditokelo di ka nna tsa sehelwa meedi ho latela molao o
sebediswang ka kakaretso ho fihlela moedi o be o amoheleha le ho ba wa toka
setjhabeng sa demokrasi se thehilweng hodima botho, ho lekana le tokoloho, ho
kenyeletswa dintlha tsohle tsa bohlokwa tse kang—
(a) sebopeho sa tokelo;
(b) bohlokwa ba sepheo sa pehelo ya moedi;
(c) sebopeho le boholo ba pehelo ya moedi;
(d) kamano pakeng tsa pehelo ya moedi le sepheo sa yona; le
(e) mokgwa o kginang hanyane ho fihlela sepheo.
Ka ntle ha eba ho boletswe karolwaneng (1) kapa pehelong efe kapa efe ya
Molaotheo, ho se be molao o sehelang tokelo efe kapa efe moedi e ngotsweng
Biling ya Ditokelo.

Maemo a qomatsi
37.

(1)

(2)

(3)

Maemo a qomatsi a ka nna a phatlalatswa feela ka Molao wa Palamente, ha
feela—
(a) ha setjhaba se le kotsing ya ntwa, tlhaselo, merusu, pherekano, koduwa kapa
tlokotsi efe kapa efe ya setjhaba; le
(b) kgweletso e loketse ho boloka kgotso le tsamaiso e ntle.
Kgweletso ya maemo a qomatsi le molao o entsweng kapa ketso efe kapa efe e
entsweng ka lebaka la se etsahetseng ka mora moo, e ka etsahala feela—
(a) e lebeletswe ho etsahala; le
(b) e sa fete matsatsi a 21 ho tloha letsatsing la phatlalatso ka ntle ha eba Seboka
sa Naha se nka qeto ya ho eketsa kgweletso. Seboka se ka eketsa kgweletso ya
maemo a qomatsi e sa feteng dikgwedi tse tharo ka nako e le nngwe. keketso
ya pele ya maemo a qomatsi e lokela ho ba ka qeto e amohetsweng ka kgetho
e tsheheditsweng ke boholo ba ditho tsa Seboka. Keketso e latelang e etswe
ka qeto e amohetsweng ka thuso ya kgetho ya bonyane diphesente tse 60 ya
ditho tsa Seboka. Qeto eo ka ho ya ka dipehelo tsa temana ena e ka nna ya
amohelwa ha feela ho ile ha buisanwa pepeneneng Sebokeng.
Lekgotla lefe kapa lefe le nang le tshwanelo le ka etsa qeto ka matla a—
(a) kgweletso ya maemo a qomatsi;
(b) keketso efe kapa efe ya maemo a qomatsi; kapa
(c) molao o etsweng kapa bohato bo nkuweng kgahlano le kgweletso ya maemo
a qomatsi.
17

KGAOLO 2: BILI YA DITOKELO

(4)

(5)

Molao o entsweng kapa bohato bo nkuweng kgahlano le phatlalatso ya maemo a
qomatsi o ka fapana le Bili ya Ditokelo ho fihlela feela—
(a) ha phapang e hlokwa ke qomatsi; le
(b) molao o etswang—
(i) o dumellana le ditlamo tsa Rephaboliki tlasa molao wa matjhaba e
sebediswang maemong a qomatsi;
(ii) o dumellane le karolo (5); mme
(iii) o phatlalatswa Gazeteng ya Mmuso ka pele ka moo ho ka kgonehang ka
teng ho phethwa.
Ha ho Molao wa Palamente o dumellang kgweletso ya maemo a qomatsi, mme
ha ho molao o entsweng kapa ketsahalo e ka etswang ho latela kgweletso, e ka
dumella—
(a) ho leballwa ha puso kapa mang kapa mang ho ya ka ketso e seng molaong;
(b) Kgeloho efe kapa efe karolong ena; kapa
(c) Kgeloho efe kapa efe e karolong e boletsweng lenaneng la 1 ya Lenaneo la
Ditokelo tse ke keng tsa Tlolwa jwalo ka ha ho bontshitswe ka thoko ho karolo
ya lenane la 3.

Moralo wa Ditokelo tse kekeng tsa tlolwa
1

2

3

Palo ya
karolo

Sehlooho sa karolo

Mokgwa oo tokelo e tshireleditsweng ka
ona

9

Tekano

Mabapi le kgethollo e sa lokang ya bong, mmala,
morabe kappa karolo ya botjhaba, bodumedi
kapa puo

10

Seriti sa botho

ka ho phethahala

11

Bophelo

Ka ho phethahala

12

Tokoloho le tshireletso ya
motho

Ho latela karolwana (1) (d), (e) le(2) (c)

13

Bokgoba, bohlanka le ho
sebediswa ka qobello

Ho latela bohlanka le ho sebediswa ka qobello

18

KGAOLO 2: BILI YA DITOKELO

1

2

3

Palo ya
karolo

Sehlooho sa karolo

Mokgwa oo tokelo e tshireleditsweng ka
ona

28

Bana

Mabapi le:
–
karolwana (1)(d) le (e)
–
ditokelo tse seratswaneng (i) le (ii) sa
karolwana (1)(g); le
–
karolwana 1(i) bakeng la bana ba dilemo
di 15 ho ya tlase .

35

Ho tshwarwa, ho kwallwa le
ho qoswa ha batho

Mabapi le:
– karolwana (1)(a), (b) le (c) le (2)(d);
– ditokelo serapeng (a) ho ya ho (o) ya karolwana (3), ho sa kenyeletswa serapa (d)
– karolwana (4); le
– karolwana (5) ho latela ho se kenyeletswe
ha bopaki e bang ho dumelwa ha bopaki
boo bo ka etsa nyewe e be le leeme.

(6)

ha motho a kwalletswe ka ntle ho qoso ka lebaka la kgotsufatso ya ditokelo ho tswa
phatlalatsong ya maemo a qomatsi, maemo a latelang a tshwanetse ho elellwa:
(a) motho e moholo eo e leng setho sa lelapa kapa motswalle wa moqosuwa a
tsebiswe ka pelepele ka moo ho ka kgonahalang ka teng hore motho eo o
kwalletswe.
(b) ho phatlalatswe tsebiso Gazeteng ya Mmuso wa Naha matsatsing a mahlano
ao motshwaruwa a kwalletsweng ka ona, ho bolelwe lebitso la motshwaruwa
le sebaka seo a kwalletsweng ho sona mme ho bolelwe le molao wa qomatsi
oo a tshwerweng ka ona.
(c) motshwaruwa a dumellwe ho ikgethela a be a etelwe ke Ngaka neng kapa
neng ha ho kgonahala.
(d) motshwaruwa a dumellwe ho ikgethela a be a etelwe ke leqwetha neng kapa
neng ha ho kgonahala.
(e) lekgotla le hlahlobisise ho kwallwa ha motshwaruwa ka potlako e
kgonahalang empa e seng ka mora matsatsi a 10 ka mora hore motho a
tshwarwe, mme lekgotla le lokela ho mo lokolla ka ntle ha eba ho a hlokeha ho
boloka kgotso le botsitso ha a ntse a kwalletswe.
19

KGAOLO 2: BILI YA DITOKELO

(7)

(8)

(f) motshwaruwa ya ke keng a lokollwa ho ya ka dipehelo tsa serapa (e) kapa
ya ke keng a lokollwa ho latela ho lekolwa ha serapa sena, a ka etsa kopo
lekgotleng ho lekola ho kwallwa ha hae nako e nngwe le e nngwe ka mora
matsatsi a 10 ka mora ho lekolwa ho fetileng mme lekgotla le tshwanetse ho
lokolla motshwaruwa ka ntle ha eba ho lokela ho mo kwalla ho boloka kgotso
le botsitso.
(g) motshwaruwa o lokela ho dumellwa ho hlaha ka pela lekgotla le leng le le
leng ka boyena ha ho lekolwa ho kwallwa ha hae, a emelwe ke leqwetha
dipuisanong tseo mme a be a etse kopo e kgahlanong le ho kwallwa ha hae.
(h) mmuso o lokela ho hlahisa mabaka a ngotsweng lekgotleng la dinyewe
a hlalosang ho kwallwa ha motshwaruwa nako e telele mme e be e nehe
motshwaruwa kgatiso ya mabaka ao bonyane matsatsi a mabedi pele lekgotla
le lekodisisa ho kwallwa ha hae.
E bang lekgotla le lokolla motshwaruwa, motho eo a ke ke a boela a tshwarwa
hape ka lebaka la mabaka ao ka ntle ha eba mmuso o ka bontsha ka mabaka a
utlwahalang hore motho eo a kwallwe hape.
Karolwana (6) le (7) ha di sebetse bathong bao e seng baahi ba Afrika Borwa ba
tshwerweng ka lebaka la dibetsa tsa ntwa tsa matjhaba. Feela, mmuso o lokela ho
itshetleha ka dipehelo tsa molao wa botho wa matjhaba bathong bao.

Qobello ya ditokelo
38.

Mang le mang ya hlahellang karolong ena o na le tokelo ya ho ya lekgotleng le
tshwanelehileng ka tlaleho ya hore tokelo e Biling ya ditokelo e tlotswe kapa o tshositswe
mme lekgotla le ka nehelana ka kimollo e tshwanetseng e akgang ka hare tsebiso ya
ditokelo. Batho ba ka yang lekgotleng ke—
(a) motho e mong le e mong ya ipuellang;
(b) motho e mong le e mong ya emelang e mong ya ke keng a ikemela ka mabitso
a hae;
(c) motho e mong le e mong ya emetseng motho e mong ya ke keng a ikemela,
sehlopha kapa mokgopi wa batho; le
(d) motho e mong le e mong ya emelang ditabatabelo tsa setjhaba; le
(e) mokgatlo o emelang ditabatabelo tsa ditho tsa ona.

20

KGAOLO 2: BILI YA DITOKELO

Tlhaloso ya Bili ya Ditokelo
39.

(1)

(2)

(3)

Ha ho hlaloswa Bili ya Ditokelo, lekgotla kapa ditho tsa lekgotla—
(a) di lokela ho kgothalletsa boleng ba setjhaba sa demokrasi se itshetlehileng
hodima botho, tekano le bolokolohi;
(b) di nahane molao wa matjhaba; hape
(c) di ka nna tsa nahan ka molao wa kantle.
When interpreting any legislation, and when developing the common law or Ha ho
hlaloswa molao, le ha ho thehwa molao kapa molao wa setso, lekgotla le leng le le
leng, pitso kapa seboka se lokela ho kgothalletsa maikutlo, sepheo, le maikemisetso
a Bili ya Ditokelo.
Bili ya Ditokelo ha e thibele boteng ba ditokelo tse ding kapa bolokolohi bo bong bo
ananelwang kapa bo beilweng hodima molao wa setso, kapa molao o etswang ho
fihlela moo di seng di tsamaelana le Bili.

21

KGAOLO 3: MMUSO WA KOPANELO

KGAOLO 3
MMUSO WA KOPANELO
Mmuso wa Rephaboliki
40.

(1)

(2)

Rephaboliking, mmuso o bopilwe ka mmuso wa naha, mmuso wa diprovense
le mmuso wa selehae e leng mmuso e sa tshwaneng e sebedisanang ebile e
nyalellana.
Makala ohle a mmuso a lokela ho hlokomela le ho ikamahanya le metheo e
Kgaolong ena mme e sebetse ho ya ka meedi e sehilweng Kgaolong ena.

Metheo ya mmuso wa kopanelo le dikamano tsa mmuso
41.

(1)

(2)

Dikarolo tsohle tsa mmuso le makala ohle a puso tlhopisong ka nngwe ya dikarolo,
dilokela ho—
(a) boloka kgotso, kopano ya setjhaba le ho se arohane ha Rephaboliki;
(b) boloka boiketlo ba batho ba Rephaboloki;
(c) nehelana ka bokgoni, ponaletso, boikarabelo le mmuso o kopaneng bakeng la
Rephaboliki kaofela;
(d) tshepahala Molaotheong, Rephaboliking le setjhabeng sa yona;
(e) hlompha boemo ba Molaotheo, metheo, matla le mesebetsi ya mmuso
dikarolong tse ding;
(f) se nke matla kapa mosebetsi ofe kapa ofe ntle le oo ba o nehetsweng ho latela
Molaotheo;
(g) sebedisa matla le ho phetha mesebetsi ya teng ka tsela ya ho itshunyatshunya
dibakeng, mesebetsing kapa boleng ba mmuso makaleng a mang; le
(h) tshebedisano e ntle le ho tshepana ka ho—
(i) kgothalletsa dikamano tse lokileng;
(ii) thusana le ho tshehetsana;
(iii) tsebisana le ho rerisana tabeng tse re amang ka ho tshwana;
(iv) sebedisana le ho etsa melao mmoho;
(v) ikamahanya le ditsamaiso tseo ho dumellwang ka tsona; le
(vi) qoba diqosano tsa molao.
Molao wa Palamente o tlameha ho—
(a) theha makala le mekgatlo ho kgothaletsa le ho bebofatsa dikamano tsa
nyalano ya mmuso.
22

KGAOLO 3: MMUSO WA KOPANELO

(3)

(4)

(b) lokisetsa mekgwa ya ho sebetsa le ditsela tsa ho bebofatsa ho fedisa
diqhwebeshano pakeng tsa mmuso.
Lekala la mmuso le amehang qhwebeshanong e pakeng tsa mebuso le leke ka
matla ho fedisa qhwebeshano ka mekgwa le ditsamaiso tse behetsweng sepheo
sena mme le fuputse metjha yohle ya ditharollo pele le ka ya lekgotleng ho rarolla
qaka ena.
e bang lekgotla le sa kgotsofalla hore ditlhoko tsa karolwana (3) ha di a phethiswa,
le ka nna la kgutlisetsa qhwebeshano eo makaleng a amehang a mmuso.

23

KGAOLO 4: PALAMENTE

KGAOLO 4
PALAMENTE
Sebopeho sa Palamente
42.

(1)
(2)
(3)

(4)

(5)
(6)

Palamente e bopilwe ka—
(a) Seboka sa Naha; le
(b) Lekgotla la Naha la Diprovense.
Seboka sa Naha le Lekgotla la Naha la Diprovense di sebedisana ka ho etsa molao ka
tsela e hlalositsweng Molaotheong.
Seboka sa Naha se kgethilwe ho ka emela batho le hore ho be le puso ka batho
ka tlasa Molaotheo. Se etsa hona ka ho kgetha Mopresidente, ka ho nehelana ka
lekgotla la naha bakeng la ho shebisisa dintlha tsa setjhaba, ka ho fetisa molao, ho
hlahloba le ho hlokomela mesebetsi ya phethahatso.
Lekgotla la Naha la Diprovense le emela diprovense ho hlokomela ditabatabelo tsa
diprovense makaleng a mmuso. Le etsa hona ka ho sebetsa ditsamaisong tsa ho
etswa ha molao le ka ho theha lekgotla la naha bakeng la ho shebisisa dintlha tsa
setjhaba tse amanang le diprovense.
Mopresidente a ka bitsa Palamente neng kapa neng ho tla tshohla merero e
ikgethileng.
Palamente e tshwarelwa Cape Town empa Molao wa Palamente o phethiswang ho
latela karolo 76(1) le (5), o ka hlwaya hore Palamente e tshwarelwe sebakeng se
seng.

Bolaodi ba ho etswa ha molao ba Rephaboliki
43.

Ka hare ho Rephaboliki, bolaodi ba ketsomolao—
(a) ba mmuso wa naha bo matleng a Palamente jwalo ka ha ho hlalositswe
karolong 44;
(b) ba mmuso wa provense bo matleng a ketsamolao ya provense jwalo ka ha ho
hlalositswe karolong 104; mme
(c) ba mmuso wa selehae bo matleng a Makgotla a Mmasepala jwalo ka ha ho
hlalositswe karolong 156.

24

KGAOLO 4: PALAMENTE

Bolaodi ba ketsamolao ba naha
44.

(1)

(2)

(3)

(4)

Bolaodi ba ketsamolao ba naha jwalo ka ha bo beilwe Palamenteng—
(a) bo neha Seboka sa Naha—
(i) ho fetola Molaotheo;
(ii) ho fetisa molao o lebaneng le morero ofe kapa ofe, ho kenyeletswa
morero o ka hara tshebetso e lenaneng le Shejulung 4 empa ho sa
kenyeletswe, ho latela karolo (2), morero o sebakeng sa mosebetsi
lenaneng le Shejulung 5; mmoho le
(iii) ho abela matla a ho etsa molao ofe kapa ofe ka ntle ho matla a ho fetola
Molaotheo ho motheo o mong le o mong wa ketsamolao karolong e
nngwe ya mmuso; le
(b) ho neha Lekgotla la Naha la Diprovense matla—
(i) ho ka ba le seabo ho fetoleng Molaotheo ho latela karolo 74;
(ii) ho latela karolo 76, ho fetisa molao o entsweng mabapi le morero ofe
kapa ofe o ka hara tshebetso e lenaneng le Shejulung 4 le morero ofe
kapa ofe o batlwang ke Molaotheo hore o fetiswe ho latela karolo 76; le
(iii) ho nahana ka molao ofe kapa ofe o fetisweng ke Seboka sa Naha, ho
latela karolo ya 75.
Palamente e ka nna ya kena mahareng ka ho fetisa molao, ho latela karolo ya 76(1)
mabapi le ntlha e welang sebakeng sa mosebetsi se lenaneng le Shejulung 5 e bang
ho hlokeha—
(a) ho boloka tshireletso ya naha;
(b) ho boloka bonngwe ba moruo;
(c) ho boloka maemo a bohlokwa a naha;
(d) ho theha maemo a seng makae a hlokehang ho ka thusa ka ditshehetso; kapa
(e) ho thibela ketsahalo e sa tlwaelehang e entswe ke provense e sa nahanelang
ditabatabelo tsa provense e nngwe kapa naha yohle.
Molao mabapi le ntlha e bohlokwa bakeng la, kapa e amanang le, tshebediso e
loking ya matla mabapi le ntlha e nngwe le e nngwe e hlahellang lenaneng la
Shejulu 4, bakeng la maikemisetsong ohle, molao mabapi le dintlha tse lenaneng la
Shejulu 4.
Moo palamente e sebedisang matla a yona e tlangwa feela ke Molaotheo mme e
lokela ho sebetsa ho latela, le ho ya ka meedi e sehilweng Molaotheong.

25

KGAOLO 4: PALAMENTE

Melao le ditaelo le dikomiti tse kopanetsweng
45.

(1)

(2)

Seboka sa Naha le Lekgotla la Naha la Diprovense di lokela ho theha komiti e
kopanetsweng ya ho etsa melao le ditaelo tse mabapi le merero ya Seboka le
Lekgotla ho kenyeletswa melao le ditaelo—
(a) ho lekola ditsamaiso e le ho bebofatsa mosebetsi wa ho beha melao, ho
kenyeletswa le ho sehela nako meedi ya ho qetela mohatong ofe kapa ofe
mosebetsing;
(b) ho theha dikomiti tse kopanetsweng mme di bopilwe ka baemedi ba Seboka le
Lekgotla ho lekola le ho tlaleha ka Dibili tse hopotsweng karolong 74 le 75;
(c) ho theha dikomiti tse kopanetsweng tse bopilweng ka Molaotheo bonyane
selemo se seng le se seng; le
(d) ho laola merero ya—
(i) komiti ya kopanelo ya melao
(ii) komiti ya Bonamodi
(iii) komiti ya tjhebisiso ya Molaotheo
(iv) dikomiti tsa kopanelo tse theuweng ho latela serapa (b).
Ditho tsa Kabinete, ditho tsa Seboka sa Naha le baemedi Lekgotleng la Naha
la Diprovense di na le menyetla le ditumelo komiting ya kopanelo ya Seboka le
Lekgotla jwalo ka ha ba na le tsona Sebokeng kapa Lekgotleng.

Seboka sa Naha
Sebopeho le dikgetho
46.

(1)

(2)

Ho latela shejulu 6A, Seboka sa Naha se bopilwe ka ditho tse seng ka tlase ho 350
mme di sa fete palo ya basadi le banna ya 400 ba kgethilweng ho ba ditho ka
tsamaiso ya kgetho e—
(a) hlalositsweng ke molao wa naha;
(b) thehilweng hodima lenane la bakgethi la naha;
(c) hlalosang hore bonyane bakgethi ba be le dilemo tse 18; hape
(d) tswalang, kakaretso, boemedi bo lekalekanang.
Molao wa Palemente o nehelane ka mokgwa wa ho laola palo ya ditho tsa Seboka
sa Naha.

[Karolwana (1) e lokisitswe ke karolo 1 ya Molao wa tokiso ya leshome ya Molaotheo wa 2003 le
karolo 1 ya Molao wa tokiso ya leshome le metso e mehlano ya Molaotheo wa 2008.]

26

KGAOLO 4: PALAMENTE

Ditho
47.

(1)

(2)

(3)

Moahi e mong le e mong ya nang le tshwanelo ya ho kgetha ditho tsa Seboka sa
Naha o na le tshwanelo ya ho ba setho sa Seboka, ka ntle ho—
(a) mang kapa mang ya thontsweng ke, kapa a sebeletsa, puso mme a amohela
moputso ka ho thonngwa hoo kapa mosebetsi oo, ka ntle ho—
(i) Mopresidente, Motlatsi wa Mopresidente, Matona le Batlatsi ba Matona;
le
(ii) basebetsi ba bang ba diofisi bao mesebetsi ya tsona e tsamaisanang le
mesebetsi ya ditho tsa Seboka mme e tsamaisana ho latela molao wa
naha;
(b) baemedi ba tsitsitseng mosebetsing Lekgotleng la Naha la Diprovense kapa
ditho tsa lekgotla la ketsamelao la provense kapa lekgotla la mmasepala;
(c) ba sa kgoneng ho tswa melatong
(d) motho ofe kapa ofe ya sa itekanelang kelellong ho ya ka lekgotla la
Rephaboliki; kapa
(e) mang kapa mang eo, ka mora hoba karolo ena e sebediswe, a fumanwe a le
molato mme a ba a ahlolelwa tjhankaneng nako ya dikgwedi tse 12 a sa fuwe
monyetla wa faene, e ka ba Rephaboliking kapa ka ntle ho yona, ha eba ketso
eo a e ahloletsweng e le tlolo ya molao ka hara Rephaboliki, empa, ho se be
motho ya tadingwang jwalo ka motho ya seng a ahlotswe ho fihlela boipiletso
ba hae kgahlanong le ho fumanwa a le molato le kahlolo bo phethelwa, kapa
ho fihlela nako ya ho etsa boipiletso e fetile. Ho se amohelwe ho ya ka serapa
sena se fella ka mora dilemo tse hlano kahlolo e se e qetilwe.
Motho eo e ke keng ya eba setho sa Seboka sa Naha ho ya ka karolwana (1)(a) kapa
(b) e ka nna ya eba nkgetheng wa Seboka, ha feela a phethisa meedi le dipehelo tse
ding tse hlomilweng ke molao wa naha.
Motho a ka lahlehelwa ke botho ba Seboka sa Naha ha motho eo—
(a) a sa hlotse a tshwaneleha;
(b) ha a le siyo Sebokeng ka ntle ho tumello maemong ao ka ona melawana le
ditaelo tsa Seboka di qosang tahlehelo ya botho.
(c) Dikgeo ha di hlahella Sebokeng sa Naha se tlatswe ho ya ka dipehelo tsa
lekgotla la ketsamelao.

[Karolwana (3) e fetotswe ke karolo 2 ya Molao wa tokiso ya leshome ya Molaotheo wa 2003 le karolo
2 ya Molao wa tokiso ya leshome le metso e mehlano ya Molaotheo wa 2008.]

27

KGAOLO 4: PALAMENTE

(4)

dikgeo tsa mosebetsi Sebokeng sa Naha ditshwanetse ho tlatswa ho latela molao
wan aha.

Kano kapa boitlamo
48.

Pele ditho tsa Seboka sa Naha di qala ho sebetsa Sebokeng di tlameha ho ikana kapa ho
itlamela botshepehi Rephaboliking le ho ikokobetsa ka tlasa Molaotheo ho ya ka Shejulu 2.

Bolelele ba Seboka sa Naha
49.

(1)
(2)

Seboka sa Naha se kgethelwa ho ba teng dilemo tse hlano.
Ha Seboka sa Naha se qhalwa ho ya ka karolo 50 kapa ha se fela, Mopresidente ka
kgweletso, o lokela hore a phatlalatse le ho beha letsatsi la dikgetho le tlamehang
ho tshwarwa matsatsing a 90 a mohla Seboka se qhadilweng ka yona kapa nako ya
sona e fetile. Kgweletso e bitsang le ho beha letsatsi bakeng la kgetho e ka nehelwa
pele kapa ka morao ho pheletso ya nako ya Seboka sa Naha.

[karolwana (2) e fetotswe ke karolo 1 ya Molao 2 wa 1999.]

(3)

(4)

Ha sephetho sa dikgetho tsa Seboka sa Naha se sa phatlalatswe ka nako e
badilweng ho latela karolo 190 kapa ha dikgetho di ka tsa qhelelwa thoko ke
lekgotla, Mopresidente ka kgweletso, o lokela ho phatlalatsa le ho beha letsatsi
la dikgetho tse tlamehang ho tshwarawa matsatsing a 90 ka mora nako eo kapa
mohlang oo dikgetho di ileng tsa behelwa ka thoko.
Seboka sa Naha se dula se sebetsa ho tloha ka nako eo se qhalaneng ka yona kapa
nako ya sona e feta, ho fihlela letsatsi pele ho letsatsi la pele la dikgetho la Seboka
se latelang.

Ho qhalwa ha Seboka sa Naha pele ho nako e behilweng
50.

(1)

(2)

Mopresidente a ka qhala Seboka sa Naha e bang—
(a) Seboka se nkile qeto e tlamang ho qhaleha mme se tsheheditswe ke boholo ba
ditho tsa sona; mme
(b) ho se ho fetile dilemo tse tharo Seboka se kgethilwe.
Mopresidente ya tshwereng mokobobo o tshwanetse ho qhala Seboka sa Naha
ebang—
(a) ho hlahile sekgeo ofising ya Mopresidente; le
(b) ha Seboka se sa kgethe Mopresidente e motjha pele ho feta matsatsi a 30 ho
tloha ha sekgeo se hlahile.
28

KGAOLO 4: PALAMENTE

Dikopano le dinako tsa phomolo
51.

(1)

Ka mora dikgetho, kopano ya pele ya Seboka sa Naha e lokela ho dula nakong
e itseng le ka letsatsi le beilweng ke Moahlodi e moholo empa e seng ka mora
matsatsi a 14 a tsebiso ya sephetho sa dikgetho. Seboka sa Naha se ka ipehela nako
le bolelele ba dikopano tse ding le di nako tsa kgefutso.

[karolwana (1) e fetotswe ke karolo 1 Molao 34 wa 2001.]

(2)
(3)

Mopresidente a ka nna a bitsa kopano ya Seboka sa Naha e ikgethileng neng kapa
neng feela ho tla tshohla merero e ikgethileng.
Dikopano tsa Seboka sa Naha di dumelletswe dibakeng tseo e seng dibaka tsa
Palamente feela ho ya ka ditabatabelo tsa setjhaba, tshireletso kapa ho lokela mme
ha ho ngotswe melaong le ditaelong tsa Seboka.

Sepikara sa Palamente le motlatsi wa hae
52.

(1)
(2)

Kopanong ya pele ka mora dikgetho kapa ha ho hlokeha ho tlatsa sekgeo, Seboka sa
Naha se lokela ho kgetha Sepikara le Motlatsi wa hae ho ditho tsa sona.
Moahlodi e moholo o lokela ho ba modulasetulo wa kopano e kgethang Sepikara
sa palamente kapa a thonye moahlodi e mong ho ba modulasetulo. Sepikara e ba
modulasetulo ha ho kgethwa Motlatsi wa Sepikara.

[Karolwana (2) e fetotswe ke karolo 2 ya Molao wa tokiso ya botshelela ya Molaotheo wa 2001.]

(3)
(4)
(5)

Tsamaiso e bolelwang Karolong A ya Shejulu 3 e sebediswa ha ho kgethwa Sepikara
le Motlasi wa hae.
Seboka sa Naha se ka tlosa Sepikara kapa Motlasi wa hae mosebetsing ka ho etsa
qeto. Boholo ba ditho tsa Seboka bo lokela ho ba teng ha ho nkuwa qeto.
Ho ya ka melao le ditaelo, Seboka sa Naha se ka kgetha hara ditho tsa sona
baduladitulo ba bang ho ka thusana le Sepikara le Motlatsi wa hae.

Diqeto
53.

(1)

Ka ntle ha eba Molaotheo o hlalosa ka mokgwa o mong—
(a) boholo ba ditho tsa Seboka sa Naha bo lokela ho ba teng ha ho kgethwa Bili
kapa ha ho ba le phetolo ya Bili;
(b) bonyane nngwe tharong ya ditho e lokela ho ba teng pele ho kgethwa morero
ofe kapa ofe o ka Sebokeng; hape
(c) dipotso tsohle tse Sebokeng di lokela ho nkelwa qeto ke bongata ba dikgetho
tse entsweng.
29

KGAOLO 4: PALAMENTE

(2)

Setho sa Seboka sa Naha seo e leng modulasetulo kopanong ya Seboka ha se na
bolokolohi ba ho kgetha, empa—
(a) se lokela ho etsa kgetho ya makgaolakgang ha ho na le palo ya bahanyetsi e
lekanang ka mahlakoreng a mabedi; mme
(b) a ka etsa kgetho ya tharollo moo qeto e lokelang ho nkuwa teng ka tshehetso
ya dikgetho tsa pedi borarong tsa ditho.

Ditokelo tsa ditho tse itseng tsa Kabinete le Batlatsi ba Matona
Sebokeng sa Naha
54.

Mopresidente le setho sefe kapa sefe sa Kabinete seo e seng setho sa Seboka sa Naha ba ka
nna ba ba teng dikopanong tsa Seboka, ba bua, empa ba se kgethe.
[karolo 54 e lokisitswe ke karolo 3 ya Molao 34 wa 2001.]

Matla a Seboka sa Naha
55.

(1)
(2)

Ka ho sebedisa matla a sona a ho etsa molao, Seboka sa Naha se ka—
(a) nahana, fetisa, fetola kapa sa qhelela thoko molao o beilweng pela Seboka;
(b) qala kapa lokisetsa melao ka ntle ho di Bili tsa tjhelete.
Seboka sa Naha se lokela ho hlopisa mekgwa ya tshebetso—
(a) ya ho hlokomela hore makala ohle a phethahatso a puso makaleng a mmuso a
ikarabella ho sona; mme
(b) ya ho tshehetsa tlhokomelo ya—
(i) tshebediso ya matla a phethahatso setjhabeng mmoho le tshebedio ya
molao; le
(ii) lekala lefe kapa lefe la puso.

Bopaki kapa lesedi le fuwang Seboka sa Naha
56.

Seboka sa Naha kapa e nngwe ya dikomiti tsa sona e ka—
(a) bitsa motho ofe kapa ofe ho tla fana ka bopaki a ikanne kapa a itlamme kapa
ho tla fana ka ditokomane;
(b) kopa motho ofe kapa ofe kapa mokgatlo ofe kapa ofe ho tlaleha ho ona;
(c) qobella, ho ya ka molao wa naha kapa ka melawana le ditaelo, mang kapa
mang kapa mokgatlo ho dumellana le pitso kapa dikopo ho ya ka serapa (a)
kapa (b); le
(d) ho amohela dikopo, boemedi kapa dipehelo ho tswa ho mang kapa mang ya
nang kapa metheo e nang le kgahleho.
30

KGAOLO 4: PALAMENTE

Ditlhophiso tsa kahare, ditsamaiso le mekgwa ya tshebetso ya Seboka
sa Naha
57.

(1)

(2)

Seboka sa Naha se ka—
(a) lekanya le ho laola ditlhopiso tsa sona tsa lehae, ditsamaiso le mekgwa ya
tshebetso; le
(b) ho etsa melao le ditaelo mabapi le mesebetsi ho hlokometswe boemedi le ho
sebetsa mmoho ka demokrasi, boikarabelo, ponaletso le ho kenya letsoho ha
setjhaba.
Melao le ditaelo tsa Seboka sa Naha di lokela ho fana ka—
(a) motheo, sebopeho, matla, mesebetsi, mekgwa ya tshebetso le nako ya ho ba
teng ha dikomiti;
(b) ho kenya letsoho ditsamaisong tsa Seboka le dikomiti tsa yona tsa mekga
e teng e menyane e emetsweng Sebokeng ka tsela e tsamaelanang le
demokrasi;
(c) thuso ya tjhelete le ya taolo ho mokga o mong le o mong wa dipolotiki o
emetsweng Sebokeng ho ya ka ho lekalekana ka boemedi ba tsona, ho
dumella mokga o mong le o mong le moetapele wa yona ho phetha mesebetsi
ya yona Sebokeng ka bokgabane; le
(d) ho elellwa moetapele wa mokga o moholo wa kganyetso sebokeng jwalo ka
Moetapele wa Kganyetso.

Monyetla
58.

(1)

(2)
(3)

Ditho tsa Kabinete le ditho tsa Seboka sa Naha—
(a) di na le bolokolohi ba ho bua Sebokeng le dikomiting tsa yona ho latela melao
le ditaelo tsa sona; le
(b) ha di tlangwe ke melao ya kahisano kapa ya bosenyi, ho tshwarwa, ho
hlahlelwa tjhankaneng, kapa ditshenyo mabapi le—
(i) eng kapa eng eo di e buileng, ya hlahiswa ka pela kapa ya fetisetswa
Sebokeng kapa dikomiting dife kapa dife tsa sona; kapa
(ii) eng kapa eng e senotsweng ka lebaka la se di se buileng, sa hlahiswa ka
pela kapa ya fetisetswa Sebokeng kapa dikomiti dife kapa tsa sona.
Menyetla le diteballo tse ding tsa ditho tsa Seboka sa Naha tsa ditho tsa Kabinete le
ditho tsa Seboka di ka ballwa ke molao wa naha.
Meputso, ditumello le melemo e nehwang ditho tsa Seboka sa Naha ke molato o
tobaneng le Letlole la Lekeno la Naha.

[Karolo 58 e lokisitswe ke karolo 4 ya Molao wa tokiso ya botshelela ya Molaotheo wa 2001.]

31

KGAOLO 4: PALAMENTE

Ho fihlella setjhaba le seabo Sebokeng sa Naha
59.

(1)

(2)

Seboka sa Naha se lokela ho—
(a) lokisetsa ho kenya letsoho ha setjhaba mesebetsing ya ho etsa melao le
mesebetsi e meng ya Seboka le dikomiti tsa sona, hong le
(b) tsamaisa morero wa sona ka tsela e bonahalang, e ba le dikopano ha mmoho
le dikomiti tsa teng setjhabeng, empa mehato e utlwahalang e ka nkuwa—
(i) ho laola ho fihlella setjhaba, ho kenyeletswa ho fihlellwa ha
masedinyana Sebokeng le dikomiting tsa sona; le
(ii) ho nehelana bakeng la hore motho e mong le emong a setjhwe mme
moo ho loketseng teng, ho hanelwa ho kena kapa ho tloswa ha mang
kapa mang.
Seboka sa Naha se keke sa qhelela ka thoko setjhaba ho kenyeleditswe
masedinyana, ho tswa kopanong ya komiti ntle le ha e ba mabaka a utlwahala ho
ka etsa jwalo setjhabeng sa demokrasi.

Lekgotla la Naha la diprovense
Sebopeho sa Lekgotla la Naha
60.

(1)
(2)

(3)

Lekgotla la Naha la Diprovense le bopilwe ka baromuwa ba le bang ba leshome ba
tswang provenseng ka nngwe.
Baromuwa ba leshome ke—
(a) baromuwa ba bane ba kgethehilweng ,e leng—
(i) Tonakgolo ya provense kapa ha Tonakgolo e le siyo setho sefe kapa sefe
sa lekgotla la ketsamolao la provense eo se thontsweng ke Tonakgolo ho
phethisa mesebetsi e akaretsang kapa e itseng ya Lekgotla la Naha la
Diprovense; le
(ii) ditho tse ding tse tharo tse kgethehileng; mmoho le
(b) ditho tse tsheletseng tse sebetsang moo ka botlalo di thontswe ho latela
dipehelo tsa karolo 61(2).
Tonakgolo ya provense kapa ha Tonakgolo a le siyo, setho se seng sa boromuwa ba
provense se thontsweng ke Tonakgolo, se lokela ho etella baromuwa ba provense
pele.

32

KGAOLO 4: PALAMENTE

Kabo ya baromuwa
61.

(1)

(2)

Mekga e emetsweng lekgotleng la ketsamolao la provense e na le tokelo ya ho ba le
baemedi hara baromuwa ba provense eo jwalo ka ha ho hlalositswe Karolong B ya
Shejulu 3.
(a) Matsatsi a 30 ka mora ho phatlalatswa ha sephetho sa dikgetho tsa lekgotla la
ketsamolao, Lekgotla la ketsamolao la Provense le tshwanetse ho—
(i) ho hlwaya, ho ipapisitswe le molao wa naha, palo ya barongwa ba
mokga ka mong ba tloba barongwa ba ka mehla le hore ke palo e kae ya
ba tlo ba barongwa ba ikgethileng;
(ii) kgetha barongwa ba ka mehla ho latela ho thongwa ha mekga.
(b) …….

[Serapa (b) se tlohetswe ke karolo 1 ya Molao wa tokiso ya leshome le metso e mene ya Molaotheo
wa 2008.]
[Karolwana (2) ya karolo 1 ya Molao wa tokiso ya borobong ya Moalaotheo wa 2002 le ke karolo 1 ya
Molao wa tokiso ya leshome le metso e mene ya Molaotheo wa 2008.]

(3)

(4)

Molao wa naha o hlalositsweng karolwaneng (2)(a) o tshwanetse ho etsa bonnete
ba seabo sa mekga e menyane ho barongwa ba ka mehla le ba ikgethileng ka
mokgwa o tsamisanang le demokrasi.
Lekgotla la ketsamolao ha mmoho le Tonakgolo le baetapele ba mekga ba lokela ho
fumana baemedi ba ikgethileng boemeding ba provense, ba lokela ho ba baemedi
ba thontsweng jwalo ka ha ho hlokeha ka mehla ho tswa ho ditho tsa lekgotla la
ketsamolao.

Baromuwa ba ka mehla
62.

(1)
(2)

(3)

Motho ya thontsweng ho ba moromuwa wa ka mehla o tlamehile ho kgethelwa ho
ba setho sa lekgotla la ketsamolao la provense.
Ha motho eo e leng setho sa lekgotla la ketsamolao la provense a thonywa ho
ba moromuwa wa ka mehla, motho eo o kgaotsa ho ba setho sa lekgotla la
ketsamolao.
Baromuwa ba ka mehla ba thonyetswa nako e felang—
(a) hang pele ho kopano ya pele ya lekgotla la ketsamelao la provense ka mora
dikgetho tse latelang tsa teng.
(b) ……

[Serapa (b) e tlohetswe ke karolo 2 ya Molao wa tokiso ya leshome le metso e mene ya Moalotheo wa
2008.] [Karolwana (3) e lokisitswe ke karolo 2 ya Molao wa tokiso ya borobong ya Molaotheo wa 2002
le ho lokisitswe ke karolo 2 ya Molao wa tokiso ya leshome le metso e mene ya Molaotheo wa 2008.]

33

KGAOLO 4: PALAMENTE

(4)

(5)
(6)

Motho o kgaotsa ho ba moromuwa wa ka mehla ha eba motho eo—
(a) a kgaotsa ho kgethelwa ho ba setho sa lekgotla la ketsamolao ka mabaka a
mang le a mang ntle ha eba a thonyeditswe ho ba moromuwa wa ka mehla;
(b) a thonyeditswe ho ba setho sa Kabinete;
(c) a se a sa tshetjwe ke lekgotla la ketsamolao la provense mme a bitswe hape ke
mokga o mo thontseng ho ba setho sa ka mehla; kapa
(d) a kgaotsa ho ba setho sa mokga o thontseng motho eo mme a bitswa ke
mokga oo; kapa
(e) a le siyo Lekgotleng la Naha la Diprovense ka ntle ho tumellano mabakeng ao
melao le ditaelo tsa Lekgotla di hlalosang ho se be setho e le moromuwa wa ka
mehla.
Dikgeo tse hlahang hara baromuwa ba ho ya ho ile di lokela ho kwalwa ka mokgwa
o bolelwang ke molao wa naha.
Pele baromuwa ba ka mehla ba sebetsa Lekgotleng la Naha la Diprovense, ba
lokela ho ikana kapa ho itlama hore ba tla tshepahala Rephaboliking ba be ba
ikokobelletse Molaotheo jwalo ka ha ho ngotswe Shejulung 2.

Dikopano tsa Lekgotla la Naha
63.

(1)
(2)
(3)

Lekgotla la Naha le ka ikgethela nako le bolelele ba nako ba dikopano tsa lona le
dinako tsa kgefutso.
Mopresidente a ka nna a bitsetsa Lekgotla la Naha la Diprovense kopanong e ka
thoko neng kapa neng hore ho tshohlwe merero e kgethehileng.
Dikopano tsa Lekgotla la Naha la Diprovense di dumelletswe ho ka tshwarelwa kae
kapa kae ka ntle ho Palamenteng ka lebaka la ditabatabelo tsa setjhaba, tshireletso
kapa moo ho tshwanelehang, le ebang ho ka ba le nehelano ho ya ka melao le
ditaelo tsa Lekgotla.

Modulasetulo le Batlatsi ba modulasetulo
64.

(1)
(2)

Lekgotla la Naha la Diprovense le lokela ho ikgethela modulasetulo le Batlatsi ba
modulasetulo hara baromuwa.
Modulasetulo le e mong wa Motlatsi wa modulasetulo ba kgethwa hara baromuwa
ba ka mehla dilemo tse hlano ka ntle ha eba nako ya bona ya boromuwa e fela pele
ho nako.

34

KGAOLO 4: PALAMENTE

(3)

(4)

Motlatsi wa modulasetulo e mong o kgethelwa selemo se le seng feela mme o
lokela ho hlahlangwa ke boromuwa ba provense e nngwe e le hore provense ka
nngwe e na le boemedi le yona.
Moahlodi e moholo o lokela hore e be modulasetulo ha ho kgethwa Modulasetulo
kapa a thonye moahlodi e mong ho sebetsa jwalo. Modulasetulo e ba modulasetulo
ha ho kgethwa Batlatsi wa modulasetulo.

[Karolwana (4) e lokisitswe ke karolo 5 ya Molao wa tokiso ya botshelela ya Molaotheo wa 2001.]

(5)
(6)
(7)

Mokgwa wa ho sebetsa o hlophisitsweng karolong A ya Shejulu 3 o sebetsa le
kgethong ya Modulasetulo le Motlatsi wa modulasetulo.
Lekgotla la Naha le ka nna la tlosa Modulasetulo kapa Motlatsi wa modulasetulo
maemong a hae.
ho latela melao le ditaelo, Lekgotla la Naha la Diprovense le ka nna la kgetha ho
barongwa badulasetulo ho ka thusa modulasetulo le Motlatsi wa hae.

Diqeto
65.

(1)

(2)

Ntle le ha Molaotheo o hlalosang ka mokgwa o mong—
(a) provense ka nngwe e na le kgetho e le nngwe feela mme e etsetswa provense
ke moetapele wa baromuwa ba yona; hape
(b) dipotso tsohle tseo ho buisanwang ka tsona Lekgotleng la Naha di a dumellwa
ha bonyane diprovense tse hlano di kgethela kamohela ya tsona.
Molao wa Palamente o fetisitsweng ka mokgwa o hlaloswang ke karolwana (1)
kapa karolwana (2) ya karolo 76, mme o lokela ho lokisitetsa tsamaiso e tshwanang
eo ka yona makgotla a ketsamolao a diprovense a nehang baromuwa ba ona matla
a ho ka kgetha boemong ba ona.

Ho ba le seabo ha ditho tsa lekgotla la phethahatso
66.

(1)
(2)

Ditho tsa Kabinete le Batlatsi ba Matona ba ka ba teng mme ba ka ba ba bua ka
Lekgotleng la Naha la Diprovense empa ba ke ke ba kgetha.
Lekgotla la Phethahatso la Diprovense le ka kopa setho sa Kabinete, Motlatsi wa
Letona kapa mosebeletsi wa mmuso lekgotleng la phethahatso la setjhaba la
provense ho ba teng kopanong ya Lekgotla kapa komiting ya Lekgotla.

35

KGAOLO 4: PALAMENTE

Ho ba le seabo ha baemedi ba mmuso wa selehae
67.

Baemedi ba nakwana ba sa feteng leshome ba thontsweng ke mmuso o hlophisitsweng
wa selehae, ho ya ka karolo 163, ho emela mafapha a mmasepala, ba ka ba le seabo e
bang ho hlokeha dipuisanong tsa Lekgotla la Naha la Diprovense empa ba ke ke ba kgetha.

Matla a Lekgotla la Naha
68.

Ha e sebedisa matla a yona a ho etsa molao, Lekgotla la Naha la Diprovense le ka—
(a) nahana, fetisa, fetola, eletsa hore ho etswe phetoho kapa la qhelela thoko
molao o entsweng Lekgotleng ho ya ka Kgaolo ena; hape
(b) qapa kapa ho hlophisetsa molao o entsweng o ka sebediswang jwalo ka ha o
ngotswe Shejulung 4 kapa molao o entsweng o mong oo ho bolelwang ka ona
karolong 76 (3) , empa o ke ke wa qapa kapa wa hlophisa Dibili tsa tjhelete.

Bopaki kapa lesedi le Lekgotleng la Naha
69.

Lekgotla la Naha la Diprovense kapa e nngwe ya dikomiti tsa lona e ka—
(a) bitsa mang kapa mang ho tla hlahela ka pela lona a tlo fana ka bopaki a
ikanne kapa a itlamme kapa a tlo fana ka ditokomane;
(b) qosa mokgatlo ofe kapa ofe kapa motho ofe kapa ofe ho tlaleha ho lona;
(c) qobella, ho ya ka molao wa naha kapa ka melao le ditaelo, motho ofe kapa
ofe ho dumellana le ho hlahella lekgotleng la dinyewe ho ya ka dipehelo tsa
temana (a) kapa (b) ; le
(d) ho amohela ditletlebo, boemedi kapa dipehelo tsa motho ofe kapa ofe ya nang
le kgahleho kapa metheo.

Ditlhophiso tsa ka hare, ditsamaiso le mekgwa ya tshebetso ya Lekgotla
la Naha
70.

(1)

(2)

Lekgotla la Naha la Diprovense le ka—
(a) hlwaya le ho laola ditlhophiso tsa ka hare, ditsamaiso le mekgwa ya tshebetso
ya lona; le
(b) ho etsa melao le ditaelo tse tobaneng le merero ya yona ho ntse ho
hlokometswe boemedi le ho kenya letsoho ka demokrasi, boikarabelo, ho
hlahisa ditaba pepeneneng le ho sebetsa ha setjhabeng.
Melao le ditaelo tsa Lekgotla la Naha la Diprovense le tshwanetse ho lokisetsa—
(a) ho thehwa, sebopeho, matla, mesebetsi, ditsamaiso le bolelele ba nako ba
dikomiti tsa lona;
36

KGAOLO 4: PALAMENTE

(b) ho sebetsa ha diprovense kaofela ditsamaisong tsa lona ka mokgwa o
tshwanelang demokrasi; le
(c) ho kenya letsoho ditsamaisong tsa Lekgotla, dikomiting, le mekgeng yohle
ya dipolotiki e menyenyane e emetsweng Lekgotleng ka moo demokrasi e
tshwanelang ho tsamaiswa ka teng ha taba e tlamehile hore ho etswe qeto ka
yona ho ya ka karolo 75.

Monyetla
71.

(1)

(2)
(3)

Baromuwa ba Lekgotla la Naha la Diprovense le bohle bao ho hlalositsweng ka bona
karolong 66 le 67—
(a) ha ba le ka Lekgotleng kapa dikomiting tsa lona ba na le bolokolohi ba ho bua,
feela ba bolokile melao le ditaelo tsa lona; hape
(b) ba ke ke ba qoswa makgotleng a baahisani kapa a bosenyi ka lebaka la seo
ba se buileng kapa ba se hlahisang kapa ba fana ka sona Lekgotleng kapa
dikomiting dife kapa dife tsa lona, kapa—
(i) seo ba se buileng, ba se hlahisitseng pejana kapa ba faneng ka sona,
Lekgotleng kapa dikomiting tsa lona; kapa
(ii) ho senolotsweng ka lebaka la seo ba se boletseng ba se hlahisitseng
pejana kapa ba faneng ka sona Lekgotleng kapa dikomiting tsa lona.
Menyetla le ditokollo tsa Lekgotla la Naha la Diprovense, baromuwa Lekgotleng le
batho ba hlalositsweng karolo 66 le 67, ba ka ballelwa ka molao wa Naha.
Meputso, ditlhapiso le melemo e lefuwang ditho tsa ka mehla tsa Lekgotla la Naha
la Diprovense di tswa Letloleng la Lekeno la Naha.

Ho fihlella setjhaba le ho ba le seabo Lekgotleng la Naha
72.

(1)

Lekgotla la Naha la Diprovense le lokela ho—
(a) nolofatsa ho ba le seabo ha setjhaba ditshebetsong tsa ho etsa molao tsa
Lekgotla le dikomiti tsa lona; le ho
(b) phethisa merero ya lona ka mokgwa o se nang lekunutu le be le tshware
dikopano tsa lona le tsa dikomiti tsa lona pepeneneng—
(i) ho laola phihlello ya setjhaba mmoho le masedinyana Lekgotleng le
dikomiting tsa lona;
(ii) le be le lokisetse ho hlahlojwa mmeleng ha mang kapa mang mme ha
ho hlokahala ho hanela motho ho kena kapa ho mo ntsha dikopanong.

37

KGAOLO 4: PALAMENTE

(2)

Lekgotla la Naha la Diprovense le ke ke la kgetholla setjhaba le masedinyana
kopanong ya komiti ka ntle ha eba e lokile mme e nepahetse ponaletsong le
setjhabeng sa demokrasi.

Tsamaiso ya Ketsamola ya Naha
Dibili tsohle
73.

(1)
(2)

Bili efe kapa efe e ka hlahiswa Sebokeng sa Naha.
ke feela setho sa kabinete kapa Motlatsi wa Letona kapa setho kapa komiti ya
Seboka sa Naha se ka hlahisang Bili ka Sebokeng, empa ka setho sa Kabinete se
ikarabellang ho tsa ditjhelete tsa Naha se ka hlahisang Bili tse latelang tsa tjhelete
Sebokeng:
(a) Bili ya tjhelete; kapa
(b) Bili e nehelanang ka molao o hlahellang karolong 214.

[Karolwana (2) e lokisitswe ke karolo 1(a) ya Molao wa tokiso ya bosupa ya Molaotheo wa 2001.]

(3)

Bili e hlaloswang karolong 76(3) e ka tsebiswa Lekgotleng la Naha la Diprovense
ntle le Bili eo ho buang ka yona karolwaneng (2)(a) kapa (b) ya karolo ena, e ka
tsebiswa Lekgotleng la Naha la Diprovense.

[Karolwana (3) e lokisitswe ke karolo 1(b) ya Molao wa tokiso ya bosupa ya Molaotheo wa 2001.]

(4)
(5)

Ke feela setho kapa komiti ya Lekgotla la Naha la Diprovense le ka hlahisang Bili
Lekgotleng.
Bili e fetisitsweng ke Seboka sa Naha e lokela ho lebiswa Lekgotleng la Naha la
Diprovense ha eba e lokela ho tshohlwa ke Lekgotla. Bili e fetisitsweng ke Lekgotla e
lokela ho lebiswa Sebokeng.

Dibili tse fetolang Molaotheo
74.

(1)

(2)

Karolo 1 le karolwana ena di ka fetolwa ka Bili e fetisitsweng ke—
(a) Seboka sa Naha le kgetho e tshehetsang ya bonyane diphesente tse 75 ya
ditho tsa sona; le
(b) Lekgotla la Naha la Diprovense ka kgetho e tshehetsang ya bonyane
diprovense tse tsheletseng.
Kgaolo 2 e ka fetolwa ho ya ka Bili e fetisitsweng—
(a) Lekgotla la Naha ka tshehetso ya kgetho ya bonyane peditharong ya ditho tsa
yona; le
38

KGAOLO 4: PALAMENTE

(3)

(4)
(5)

(6)

(7)

(b) Lekgotla la Naha la Diprovense ka tshehetso ya kgetho ya diprovense tse
tsheletseng.
Pehelo efe kapa efe ya Molaotheo e ka fetolwa ka Bili e fetisitsweng—
(a) ke Seboka sa Naha ka tshehetso ya kgetho ya bonyane peditharong ya ditho
tsa yona; le
(b) ka lekgotla la Naha la Diprovense ka tshehetso ya kgetho ya bonyane
diprovense tse tsheletseng, ha eba phetolo e—
(i) amana le taba e tsamaelanang le Lekgotla;
(ii) e fetola meedi ya provense, matla, mesebetsi kapa mekgatlo; kapa
(iii) e fetola dipehelo tse sebetsanang le ditaba tsa provense ka ho toba.
Bili e fetolang Molaotheo e ke ke ya kenya dipehelo ka ntle ho diphetolo tsa
Molaotheo le ditaba tse tsamaelanang le diphetoho.
Bonyane matsatsi a 30 pele Bili e fetolang Molaotheo e hlahiswa ho ya ka karolo ya
73 (2), motho kapa komiti e ikemiseditseng ho hlahisa Bili e lokela ho—
(a) phatlalatsa Gazeteng ya Mmuso ya Naha, le ho ya ka melao le ditaelo tsa
Seboka sa Naha boitsebiso ba phetolo e hlahisitseng hore e tshohlwe ke
setjhaba;
(b) nehela, ho ya ka melao le ditaelo tsa Seboka, dintlha tseo ho lekgotla la
ketsamolao la provense hore ba hlahise maikutlo; le
(c) nehela, ho ya ka melao le ditaelo tsa Lekgotla la Naha la Diprovense dintlha tsa
Seboka hore dibuisanwe ha eba phetolo e sisintsweng ha se phetolo e hlokang
ho fetiswa ke Lekgotla.
Ha Bili e fetolang Molaotheo e hlahiswa, motho kapa komiti e hlahisang Bili e
lokela ho nehela ditlhahiso tse ngotsweng dife kapa dife tse fumanweng ho tswa
setjhabeng le makgotleng a ketsamolao a provense—
(a) ho Sepikara sa palamente se behileng ditaba Sebokeng sa Naha; le
(b) ho ya ka diphetolo tseo ho builweng ka tsona karolwaneng (1), (2) kapa (3)
(b) ho Modulasetulo wa Lekgotla la Naha la Diprovense ka ho beya ditaba
Lekgotleng.
Bili e fetolang Molaotheo e keke ya bewa ho kgethwa Sebokeng sa Naha matsatsing
a 30 a—
(a) ho hlahiswa ha yona, ha eba Seboka se dutse ha Bili e hlahiswa.
(b) ho tekwa ha yona Sebokeng, ha eba Seboka se phomotse ha Bili e hlahisitswe.

39

KGAOLO 4: PALAMENTE

(8)

(9)

Ha eba bili e hlalositsweng karolwaneng (3)(b), kapa karolo efe kapa efe ya Bili,
e ama provense e itseng kapa diprovense, Lekgotla la Naha la Diprovense le ke ke
la fetisa Bili kapa karolo e nepahetseng ka ntle ha eba e amohetswe ke lekgotla la
ketsamolao kapa makgotla a ketsamolao a provense kapa diprovense tse amehang.
Bili e fetolang Molaotheo o fetisitsweng ke Seboka sa Naha le moo e ka sebetsang,
ke Lekgotla la Naha la Diprovense e lebiswe ho Mopresidente ho e ananela.

Dibili tse tlwaelehileng tse sa ameng diprovense
75.

(1)

(2)

Ha Seboka sa Naha se fetisa Bili e welang ka thoko ho dibaka tsa tshebetso tse
badilweng Shejulung 74 kapa 76, Bili eo e lokela ho fetisitswa Lekgotleng la Naha la
Diprovense mme e sebetswe ka mokgwa ona:
(a) Lekgotla le lokela ho—
(i) fetisa Bili eo;
(ii) fetisa Bili mme e fetolwe ho ya ka ditshisinyo tsa yona; kapa
(iii) Bili eo e qhelelwe ka thoko.
(b) Ha Lekgotla le fetisa Bili ntle ho ho sisinya diphetoho tsa Bili, Bili e fetisetswe
ho Mopresidnte hore a e ananele.
(c) Ha Lekgotla le qhelela Bili thoko kapa le e fetisa empa e batla diphetolo
pele Seboka sa Naha se lokela ho boela se tshohla Bili eo e kentse phetolo e
sisintsweng ke Lekgotla, e be e—
(i) Bo ele e fetise Bili eo hape, e ka ba ka kapa ka ntle ho diphetholo; kapa
(ii) etse qeto ya ho se tswelle pele ka Bili eo.
(d) Bili e fetisitsweng ke Seboka sa Naha ho ya ka dipehelo tsa temana ya (c), e
lokela ho fetisetswa ho Mopresidente hore a e ananele.
Moo Lekgotla la Nala la Diprovense le kgetha taba ho ya ka karolo ena, karolo 65 ha
e sebetse; bakeng sa hoo—
(a) moromuwa ka mong wa baromuwa ba provense o na le kgetho e le nngwe;
(b) karolo e le nngwe ho tse tharo tsa baromuwa ba lokela ho ba teng pele ho ka
kgethwa taba eo; mme
(c) taba e kgaolwa ka boholo ba palo ya dikgetho tse entsweng, empa ha ho
na le dikgetho tse lekanang mahlakoreng a mabedi, moromuwa eo e leng
modulasetulo a ka etsa kgetho e tla rarolla mathata.

40

KGAOLO 4: PALAMENTE

Dibili tse tlwaelehileng tse amang diprovense
76.

(1)

Ha Seboka sa Naha se fetisa Bili eo hlalositseng karolwaneng (3), (4) kapa (5), Bili
eo e lokela ho fetisetswa Lekgotleng la Naha la Diprovense mme e sebetswe ka
mokgwa ona:
(a) Lekgotla se lokela ho—
(i) fetisa Bili;
(ii) fetisa Bili e fetotsweng; kapa
(iii) qhelela Bili ka thoko.
(b) Ha eba Lekgotla le fetisa Bili e sa fetolwa, Bili e lokela hore ho fanwe ka yona
ho Mopresidente hore a e amohele.
(c) Ha eba Lekgotla le fetisa Bili e fetotsweng, Bili e fetotsweng e lokela ho
fetisetswa Lekgotleng la Naha mme ha Lekgotla le fetisa Bili e fetotsweng e
lokela ho fetisetswa ho Mopresidente hore a e ananele.
(d) Ha Lekgotla le qhelela thoko Bili, kapa ha Lekgotla le hana ho fetisa Bili e
fetotsweng e isitsweng ho yona ho ya ka dipehelo tsa serapa (c), le moo ho
lokelang, Bili e fetotsweng, e lokela ho fetisetswa Komiting ya Bonamodi, e ka
dumellana ka—
(i) Bili e le jwalo ka ha e fettisitswe ke Lekgotla;
(ii) Bili e fetotsweng jwalo ka ha e fetisitswe ke Seboka; kapa
(iii) tlhahiso e nngwe ya Bili.
(e) Ha Komiti ya Bonamodi e sa dumellane ka matsatsi a 30 ho tloha mohla Bili e
fetisitsweng ka ona, bili eo e a thisa ka ntle ha eba Seboka se fetisa Bili, empa
Bili e lokela ho iswa ho Mopresidente hore a e ananele.
(f) Ha Komiti ya Bonamodi e dumellana ka Bili e le jwalo ka ha e fetisitswe ke
Lekgotla la Naha, Bili e lokela ho fetisitswa Sebokeng sa Naha mme ha seboka
se ka fetisa Bili, Bili e lokela ho fetisetswa ho Mopresidente hore a e ananele.
(g) Ha Komiti ya Bonamodi e ka dumellana ka Bili e fetostweng jwalo ka ha e
fetisitswe ke Seboka sa Setjhaba, mme ha e fetisitswe ke Seboka e lokela ho
fetisetswa ho Mopresidente hore a e ananele.
(h) Ha Komiti ya Bonamodi e dumellana ka tlhahiso e nngwe ya Bili, tlhahiso eo
ya Bili e lokela ho fetisetswa Lekgotleng le Sebokeng e lokela ho fetisetswa ho
Mopresidentehore a e ananele.
(i) Ha Bili e lebisitswe Sebokeng ho ya ka dipehelo tsa serapa (f) kapa (h) e sa
fetiswe ke Seboka, Bili eo e qhelelwa ka thoko ntle le ha eba Seboka se fetisa
Bili ka tshehetso ya bonyane pedi tharong ya ditho tsa yona.
41

KGAOLO 4: PALAMENTE

(2)

(j) Ha eba Bili e lebisitsweng ho Seboka ho ya ka serapa (g) kapa (h) ha e a
fetiswa ke Seboka, Bili eo e fellwa ke nako, empa Bili jwalo ka ha e fetisitswe
qalong ke Seboka e ka fetiswa hape ke Seboka, empa ka tshehetso ya bonyane
pedi tharong ya ditho.
(k) Bili e fetisitsweng ke Seboka ho ya ka serapa (e), (i) kapa (j) e lokela ho
nehelwa Mopresidente ho e ananela.
Ha Lekgotla la Naha la Diprovense le fetisa Bili e lebisitsweng karolwaneng ya (3),
Bili e lokela ho lebiswa ho Seboka sa Naha mme e sebetswe ho ya ka mokgwa o
latelang:
(a) Seboka se lokela ho—
(i) fetisa Bili;
(ii) fetisa Bili e fetotsweng; kapa
(iii) qhelela Bili ka thoko.
(b) Bili e fetisitsweng ke Seboka ho ya ka serapa (a)(i) e lokela ho nehlwa
Mopresidente ho e ananela.
(c) Ha Seboka se fetisitse Bili e fetotsweng, Bili e fetotsweng e lebiswe Lekgotleng,
mme ha eba Lekgotla le fetisa Bili e fetotsweng, e lokela ho nehelwa
Mopresidente ho e ananela.
(d) Ha eba Bili e a hanwa, kapa ha eba Lekgotla le hana ho fetisa Bili e
lebisitsweng ho ya ka serapa (c), Bili le, moo e ka sebediswang, e ka fetolwa le
yona Bili mme e lebiswe Komiting ya Bonamodi, e ka dumelang ka—
(i) Bili e fetisitsweng ke Lekgotla;
(ii) Bili e fetotsweng jwalo ka ha e fetisitswe ke Seboka; kapa
(iii) kgatiso e nngwe ya Bili.
(e) Ha eba Komiti ya Bonamodi e dumela ka Bili jwalo ka ha e fetisitswe ke
Lekgotla, Bili e lokela ho lebiswa Sebokeng, mme ha e ba Seboka se fetisa Bili,
Bili e lokela ho nehellwa Mopresidente ho e ananela.
(f) Ha Komiti ya Bonamodi e dumela ka Bili jwalo ka ha e fetisitswe ke Lekgotla,
Bili e lebiswe Sebokeng, mme ha eba Seboka se fetisa Bili, Bili e lokela ho
nehelwa Mopresidente a e ananele.
(g) Ha eba Komiti ya Bonamodi e dumela ka ho fetolwa ha Bili jwalo ka hae
fetisitswe ke Lekgotla, Bili e lebiswe Lekgotleng, mme ha eba e fetisitswe ke
Lekgotla, e lokela ho nehelwa Mopresidente ho e ananela.
(h) Ha eba Komiti ya Bonamodi e dumela ka kgatiso e nngwe ya Bili, Kgatiso eo ya
Bili e lokela ho lebiswa Lekgotleng le Sebokeng, mme ha eba e fetisitswe ke
Lekgotla la Seboka, e lokela ho nehelwa Mopresidente a e ananele.
42

KGAOLO 4: PALAMENTE

(3)

(4)

(i) Ha eba Bili e lebisitswe Sebokeng ho ya ka serapa (f) kapa (h) ha e fetiswe ke
Seboka, Bili e fellwa ke nako.
Bili e tshwanetse e sebetswe ho latela mokgwa o entsweng karolwaneng (1) kapa
(2) e bang e le ka tlasa tshebetso ya shejule 4 kapa e nehelana bakeng la molao o
nahannweng dikarolong tse latelang:
(a) karolo 65 (2)
(b) karolo 163;
(c) karolo 182;
(d) karolo 195 (3) le (4);
(e) karolo 196; le
(f) karolo 197.
Bili e lokela ho sebetswa ka mokgwa o hlaloswang ke karolwana (1) e bang e
nehelana bakeng la molao—
(a) o nahannweng karolong 44 (2) kapa 220 (3) kapa
(b) o nahannweng Kgaolong 13 o akgang nehelano e amang ditabatabelo tsa
ditjhelete tsa mmuso wa provense.

[Serapa (b) sefetotswe ke karolo 1 ya Molao wa tokiso ya leshome le motso o le mong ya Molaotheo
wa 2003.]

(5)

(6)

Bili eo ho nahannweng ka yona karolong 42 (6) e lokela ho sebetswa ho ya ka
mokgwa o thehilweng wa karolwana (1) ntle le ha eba—
(a) ha Seboka sa Naha se kgetha Bili, dipehelo tsa karolo 53 (1) ha disebetse;
empa, Bili e ka fetiswa ke boholo ba ditho tsa Seboka tse entseng kgetho
mabapi le yona; le
(b) ha eba Bili e lebisitswe Komiting ya Bonamodi, melao e latelang e a sebetsa:
(i) Ha eba Seboka sa Naha se nahana ka Bili e nahannweng karolwaneng
(1) (g) kapa (h), Bili eo e ka fetiswa ke boholo ba ditho tsa Seboka ka
kgetho mabapi le yona.
(ii) Ha eba Seboka sa Naha se nahana Bili e nahannweng karolwaneng (1)
(e), (i) kapa (j), Bili eo e ka fetiswa ha feela pedi tharong ya ditho tsa
Seboka ka kgetho mabapi le yona.
Karolo ena ha e sebetse Dibiling tsa tjhelete.

43

KGAOLO 4: PALAMENTE

Dibili tsa tjhelete
77.

(1)

(2)

(3)

Bili e ba Bili ya tjhelete e bang e—
(a) aba tjhelete;
(b) batla lekgetho kapa ditlameho
(c) fedisa kapa e fokotsa kapa ho nehelana ka tlohelo ho tswa lekgethong kapa
ditlamehong;
(d) nehelana ka tefelliso kgahlano le Letlole la Letlotlo la Naha, ntle le Bili e
hlaloswang karolong 214 e nehelanang ka tefelliso.
Bili ya tjhelete e ke se sebetsane le dintlha tse ding ntle le—
(a) ha ho na le ntlha e ka tlasa kabo ya tjhelete
(b) ho fediswa, ho behwa kapa ho fokotswa ha lekgetho, ditefello kapa
ditlameho;
(c) ho nehelana ka tlohelliso ya lekgetho la naha, ditefello kapa ditlamo;
(d) ho dumella tefelliso kgahlano le Letlotlo la Lekeno la Naha.
Dibiili tsa tjhelete di lokela ho tshohlwa ka mokgwa o behilweng karolong 75.
Molao wa Palamente o lokela ho nehela mokgwa wa ho fetola Dibili tsa tjhelete ka
pela Palamente.

[Karolo 77 e lokisitswe ke karolo 2 ya Molao wa tokiso ya bosupa ya Molaotheo wa 2001.]

Komiti ya Bonamodi
78.

(1)

(2)

Komiti ya Bonamodi e bopilwe ka—
(a) ditho tse robong tsa Seboka sa Naha se kgethilweng ke Seboka ka mokgwa o
behilweng ke melao le ditaelo tsa seboka e le o etsang hore mekga e emelwe
ka ho lekana hara Seboka, mme
(b) moromuwa a le mong ho tswa ho baromelwa ba provense ka nngwe ba
lekgotleng la Naha la Diprovense, mme a thontswe ke baromuwa ba habo.
Komiti ya Bonamodi e tla be e dumellana ka tlhahiso ya bili kapa e entse qeto ka
taba ha tlhahiso eo kapa lehlakore leo la taba le tshehetswa ka—
(a) bonyane ke baemedi ba bahlano ba Seboka sa Naha; le
(b) bonyane ke baemedi ba bahlano ba Lekgotla la Naha la Diprovense.

Kananelo ya Dibili
79.

(1)

Mopresidente o lokela ho ananela, a be a tekene Bili e fetisitsweng ho ya ka
dipehelo tsa Kgaolo ena, kapa ha Mopresidente a le lekgonono ka ho ba molaong ha
Bili, a e kgutlisetse Sebokeng sa Naha hore e tle e tshohlwe hape.
44

KGAOLO 4: PALAMENTE

(2)

(3)

(4)

(5)

Melao ya kopanelo le ditaelo ditshwanetse di nehelane ka mokgwa bakeng la ho
nahanisiswa Bili botjha ke Seboka sa Naha le ho ba le seabo ha Lekgotla la Naha la
Diprovense tsamaisong.
Lekgotla la Naha la Diprovense le lokela ho ba le seabo ha ho tshohlwa hape bili eo
Mopresidente a e buseditseng Palamenteng e bang—
(a) pelaelo ya Mopresidente ya ho ba Molaotheong ha Bili e lebisa ho ditaba tsa
tsamaiso e kenyeletsang Lekgotla; kapa
(b) karolo 74(1),(2) kapa (3)(b) kapa 76 o neng o sebediswa ho fetiseng Bili.
Ha eba ka mora ho tshohlwa hape, Bili e akarelletsa dipehelo tsa Mopresidente,
Mopresidente o lokela ho ananela a be a e tekene, ho seng jwalo, Mopresidente o
lokela—
(a) ho ananela a be a tekene Bili, kapa
(b) a e lebise Lekgotleng la Molaotheo hore le etse qeto ka tumellano ya molao.
Ha Lekgotla la Molaotheo le etsa qeto ya hore Bili e dumellano le Molaotheo,
Mopresidente o lokela ho ananela le ho e tekena.

Kopo ka ditho tsa Seboka sa Naha Lekgotleng la Molaotheo
80.

(1)

(2)

(3)

(4)

Ditho tsa Seboka sa Naha di ka kopa Lekgotleng la Molaotheo hore taelo e hlalosang
hore kaofela kapa karolo ya Molaotheo o fetisitsweng ke Seboka ha o dumellane le
Molaotheo.
Kopo—
(a) e lokela ho tshehetswa, bonyane ke nngwebobeding ya ditho tsa Seboka; le
(b) ho etswa pele ho feta matsatsi a 30 ka mora hore Mopresidente a e ananele a
be a e tekena e le Molao.
Lekgotla la Molaotheo le ka laela hore kaofela kapa karolo ya Molao oo ho
tsekisanwang ka ona ho ya ka karolwana (1) ha e na matla ho fihlela lekgotla le e
tsa qeto ka kopo e bang—
(a) tabatabelo ya toka e hloka hona; mme
(b) kopo e na le monyetla wa ho atleha.
Ha kopo e sa atlehe, Lekgotla la Molaotheo le ka laela hore bakopi ba lefe
ditshenyehelo ha kopo e sa ka ya bontsha hore e ke ke ya atleha.

45

KGAOLO 4: PALAMENTE

Phatlalatso ya Melao
81.

Bili e ananetsweng ya ba ya tekenwa ke Mopresidente e fetoha Molao wa Palamente, mme
e lokela ho phatlalatswa hanghang, e be e sebetse ha e se e phatlaladitswe kapa nakong e
tlang ho ya ka dipehelo tsa Molao.

Poloko ya Melao ya Palamente
82.

Kgatiso e tekennweng ya Molao wa Palamente ke bopaki bo felletseng ka dipehelo tsa
Molao mme, ka mora phatlalatso, o tshepelwe Lekgotleng la Molaotheo hore le o boloke.

46

KGAOLO 5: MOPRESIDENTE LE LEKGOTLA LA NAHA LA PHETHAHATSO

KGAOLO 5
MOPRESIDENTE LE LEKGOTLA LA NAHA LA PHETHAHATSO
Mopresidente
83.

Mopresidente—
(a) Ke Hlooho ya Puso le hlooho ya lekgotla la phethahatso la Naha;
(b) o lokela ho boloka, a sireletse a be a boulelle Molaotheo jwalo ka molao o
okametseng e meng ka hara ka Rephaboliki; hape
(c) o ntshetse pele kopano ya setjhaba le se ka tswellisang Rephaboliki pele.

Matla le mosebetsi wa Mopresidente
84.

(1)

(2)

Mopresidente o na le matla ao a a filweng ke Molaotheo le molao, ho kenyeletswa
e hlokehang hore a tle a phethise mesebetsi ya Hlooho ya puso le ya hlooho ya
phethahatso ya naha.
Mopresidente o ikarabella ho—
(a) dumeleng le ho saeneng Dibili;
(b) kgutlisetsa Bili Palamenteng hore e tle e hlahlojwe hape hore e loketse
Molaotheo;
(c) kgutlisetsa Bili Lekgotleng la Molaotheo hore le etse qeto ka tumellano ya
yona le Molaotheo;
(d) bitseng Seboka sa Naha, Lekgotla la Naha la Diprovense kapa Palamente ho tla
kopana ka nako e sa tlwaelehang ho tshohla morero o ikgethileng;
(e) etsa kgetho efe kapa efe eo Molaotheo kapa molao e batlang Mopresidente a
e etse, e se hlooho ya phethahatso ya naha;
(f) thonya dikhomishene tsa dipatlisiso;
(g) etsa kgweletso setjhabeng ho tshwara referandamo ho ya ka Molao wa
Palamente;
(h) amohela le ho ananela baemedi ba mebuso le baemedi ba dikgwebo ba
mebuso ya baditjhaba;
(i) thonya manqosa, baemedi ba nang le matla a phethahetseng, baemedi ba
mebuso;
(j) tshwarela kapa ho lokolla disenyi le ho hlakola ditefiso, dikotlo kapa
ditahlehelo; le
(k) neho tlotla.
47

KGAOLO 5: MOPRESIDENTE LE LEKGOTLA LA NAHA LA PHETHAHATSO

[tsebiso ka kakaretso; tebiso e hlomphehang e entsweng Gazeteng ya Mmuso 24155 ya 6 Tshitwe,
2002 le Gazete ya Mmuso 25213 ya Phupu, 2003]

Bolaodi ba phethahatso ba Rephaboliki
85.

(1)
(2)

Matla a phethahatso Rephaboliking a diatleng tsa Mopresidente.
Mopresidente o sebedisa matla a phethahatso mmoho le ditho tse ding tsa
Kabinete, ka—
(a) ho kenya tshebetsong molao wa naha ntle le moo Molaotheo kapa Molao wa
Palamente o hlalosang ka tsela e nngwe;
(b) ho ntshetsa pele le ho sebedisa leano la naha;
(c) ho hokahanya mesebetsi ya mafapha a puso le tsamaiso; le
(d) ho lokisetsa le ho theha molao; le
(e) ho phethisa mesebetsi e meng ya phethahatso eo ba e abetsweng ke
Molaotheo kapa ke molao wa naha.

Ho kgethwa ha Mopresidente
86.

(1)

(2)

Kopanong ya pele ka mora dikgetho, le moo ho hlokehang teng ho tlatsa sekgeo sa
mosebetsi, Seboka sa Naha se kgethe mosadi kapa monna ho ditho tsa sona ho ba
Mopresidente.
Moahlodi e moholo wa Lekgotla la Molaotheo e be modulasetulo wa dikgetho tsa
Mopresidente kapa ho thongwe moahlodi e mong ho ba modulasetulo. Tsamaiso e
ngotsweng kgaolong A ya Shejulu 3 e sebediswa le ho kgetheng Mopresidente.

[Karolwana (2) e lokisitswe ke karolo 6 ya Molao wa tokiso ya botshelela ya Molaotheo wa 2001.]

(3)

Dikgetho tsa ho tlatsa sekgeo mosebetsing wa Mopresidente di lokela ho tshwarwa
ka nako le ka letsatsi le behilweng ke Moahlodi e moholo empa ho se fete matsatsi a
30 a hoba ho qalwe ka mosebetsi.

[Karolwana (3) e lokisitswe ke karolo 6 ya Molao wa tokiso ya botshelela ya Molaotheo wa 2001.]

Nako ya ho qala ho sebetsa ya Mopresidente
87.

Ha o kgethetswe ho ba Mopresidente o tlohela ho ba setho sa Seboka sa Naha mme
matsatsing a mahlano, o tshwanetse o ikane kapa o itlamela botshepehi Rephaboloking le
ho ikokobelletsa Molaotheo jwalo ka ha ho hlalositswe Shejulung 2.

48

KGAOLO 5: MOPRESIDENTE LE LEKGOTLA LA NAHA LA PHETHAHATSO

Nako ya tshebetso ya Mopresidente
88.

(1)
(2)

Mopresidente o qala ho sebetsa ha a kena mosebetsing mme a qetelle ha ho hlaha
mosebetsi kapa ha e mong ya kgethilweng e ba Mopresidente.
Ha ho motho ya lokelang ho ba Mopresidente ka makgetlo a fetang bobedi empa
ha motho a kgethetswe hore a sebetse e le mopresidente, nako e pakeng tsa ho
kgethwa hoo le dikgetho tse latelang tsa Mopresidente ha e ballwe e le nako ya
mosebetsi.

Ho tloswa ha Mopresidente
89.

(1)

(2)

Seboka sa Naha, ka qeto e tsheheditsweng ke bonyane pedi-tharong ya ditho tsa
sona, se ka tlosa Mopresidente mosebetsing ka—
(a) ho tlola Molaotheo kapa molao;
(b) ho ba le boitshwaro bo bobe; kapa
(c) ho hloleha ho phetha mosebetsi wa hae.
Mang kapa mang ya ntshitsweng mosebetsing wa Bopresidente ho ya ka karolwana
(1)(a) kapa (b) a ke ke a kgola molemo ofe kapa ofe wa mosebetsi oo mme a ke ke a
sebetsa mosebetsi ofe kapa ofe wa setjhaba.

Mopresidente wa nakwana
90.

(1)

(2)
(3)

Ha Mopresidente a le siyo Rephaboliking kapa a sitwa ho phetha mesebetsi ya
Bopresidente kapa ho na le sekgeo sa mosebetsi kantorong ya Mopresidente,
mosebeletsi wa mmuso jwalo ka ha ho hlalositswe ka tlase o tla tswa a sa tshwere
marapo a Bopresidente:
(a) Motlatsi wa Mopresidente.
(b) Letona le thontsweng ke Mopresidente.
(c) Letona le thontsweng ke ditho tse ding tsa Kabinete.
(d) Sepikara, ho fihlela Seboka sa Naha se thonya setho se seng sa sona.
Mopresidente wa nakwana o na le boikarabelo, matla le mesebetsi ya
Mopresidente.
Pele a nka boikarabelo, ditokelo le mesebetsi ya Mopresidente, Motlatsi wa
Mopresidente o lokela ho ikana kapa ho itlamela botshepehi ho Rephaboliki le ho
obamela Molaotheo ka moo ho ngotsweng ka teng Shejulung 2.

49

KGAOLO 5: MOPRESIDENTE LE LEKGOTLA LA NAHA LA PHETHAHATSO

(4)

Motho eo e leng Mopresidente wa nakwana ha a se a ikanne le ho itlama ka
botshepehi ho Rephaboliki ha ho hlokehe hore a phethe ho ikana le ho itlama
bakeng la sehla se seng e le Mopresidente wa nakwana bakeng la nako eo, ha
mopresidente ya kgethuweng a kena kantorong.

[Karolwana (4) e kentswe ke karolo 1 ya Molao wa tokiso ya pele ya Molaotheo wa 1997.]

Kabinete
91.

(1)
(2)
(3)

(4)
(5)

Kabinete e bopilwe ka Mopresidente e leng hlooho ya Kabinete, Motlatsi wa
Mopresidente le Matona.
Mopresidente o thonya Motlatsi wa Mopresidente le Matona, a be a ba abele matla
le mesebetsi mme a ka ba tebela mosebetsing.
Mopresidente—
(a) o lokela ho kgetha Motlatsi wa Mopresidente hara ditho tsa Seboka sa Naha;
(b) a ka ikgethela palo efe kapa efe feela ya Matona hara ditho tsa Seboka sa
Naha; mme
(c) a ka kgetha Matona a sa feteng bobedi ho bao e seng ditho tsa Seboka sa
Naha.
Mopresidente o lokela ho thonya setho sa Kabinete hore e be moetapele wa merero
ya mmuso Sebokeng sa Naha.
Motlatsi wa Mopresidente o lokela ho thusa Mopresidente ho phethiseng mesebetsi
ya mmuso.

Boikarabelo
92.

(1)
(2)
(3)

Motlatsi wa Mopresidente le Matona ba na le boikarabelo ka matla le mesebetsi ya
phethahatso eo ba e abetsweng ke Mopresidente.
Ditho tsa Kabinete di na le boikarabelo mmoho le ka bomong Palamenteng mabapi
le mesebetsi ya tsona.
Ditho tsa Kabinete di lokela—
(a) ho sebetsa ho ya ka Molaotheo; mme
(b) ho tekela Palamente ditlaleho tse phethahetseng ka mehla mabapi le merero e
matleng a tsona.

50

KGAOLO 5: MOPRESIDENTE LE LEKGOTLA LA NAHA LA PHETHAHATSO

Batlatsi ba Matona
93.

(1)

(2)

Mopresidente a ka thonya—
(a) Palo e nngwe le e nngwe ya Batlatsi ba Matona dithong tsa Seboka sa Naha
(b) Batlatsi ba Matona ba sa feteng bobedi ho tswa ka ntle ho Seboka hore ba
thuse ditho tsa Kabinete mme ba ka tebelwa mosebetsing.
Motlatsa Letona ya kgethuweng ho latela karolwana (1)(b) o ikarabella
Palamenteng bakeng la matla le mesebetsi ya hae.

[Karolo 93 e lokisitswe ke karolo 7 ya Molao wa tokiso ya botshelela ya Molaotheo wa 2001.]

Ho tswela pele ha Kabinete ka mora dikgetho
94.

Ha ho tshwerwe kgetho ya Seboka sa Naha, Kabinete, Motlatsi wa Mopresidente, Matona
le Batlatsi ba Matona ba ntse ba na le tokelo ya ho tswella pele ka mosebetsi ho fihlela
motho ya kgethetsweng ho ba Mopresidente ke Seboka se hlahlamang seo a ba a kena
mosebetsing.

Kano kapa boitlamo
95.

Pele Motlatsi wa Mopresidente, Matona le Batlatsi ba Matona ba qala ho sebetsa, ba
lokela hore ba nke kano kapa ba itlame ka botshepehi Rephaboliking le ho ikokobelletsa
Molaotheo ho ya ka moo ho ngotsweng ka teng Shejulung 2.

Boitshwaro ba ditho tsa Kabinete le Batlatsi ba Matona
96.

(1)
(2)

Ditho tsa Kabinete le Batlatsi ba Matona ba lokela ho sebetsa ho ya ka mokgwa wa
tshebetso e kgabane ya boitshwaro e balletsweng ke molao wa naha.
Ditho tsa Kabinete le Batlatsi ba Matona ba ke ke—
(a) ba sebetsa mosebetsi o mong oo ba ka putswang ho ona.
(b) ba sebetsa ka mokgwa o sa dumellaneng le maemo a bona, kapa ba ikenya
maemong a nang le kotsi ya kgohlano pakeng tsa mesebetsi ya bona ya
semmuso le boikarabelo ba bona; kapa
(c) ba sebedisa maemo a bona kapa tsebo eo ba e tshepetsweng ho ithusa kapa
ho putsa motho e mong ntle ho tshwanelo.

Ho fetiswa ha mesebetsi
97.

Ka ho etsa kgweletso, Mopresidente a ka fetisetsa ho setho sa Kabinete—
(a) tsamaiso ya molao o mong le o mong o tshepetsweng ho setho se seng; kapa
51

KGAOLO 5: MOPRESIDENTE LE LEKGOTLA LA NAHA LA PHETHAHATSO

(b) matla afe kapa afe kapa mosebetsi o tshepetsweng ke molao sethong se seng.

Kabelo ya nakwana ya mesebetsi
98.

Mopresidente a ka abela setho se seng sa Kabinete matla kapa mosebetsi wa setho se seng
se leng siyo mosebetsing kapa se sitwang ho phethisa taolo kapa mesebetsi eo.

Kabo ya mesebetsi
99.

Setho sa Kabinete se ka abela matla le mosebetsi ofe kapa ofe o tlamehang ho phethwa ho
ya ka Molao wa Palamente ho setho sa Lekgotla la Phethahatso la provense kapa lekgotla
la mmasepala. Mosebetsi o tlameha ho—
(a) ba le tumellano mahareng a setho sa Kabinete le setho sa Lekgotla la
Phethahatso kapa Lekgotla la Masepala;
(b) dumellana le Molao wa Palamente ho ya ka moo matla a lokelang kapa
mosebetsi o phethilwe;
(c) e sebetsa ka mora kgweletso ya Mopresidente.

Tlhokomelo ya Naha tsamaisong ya provense
[Sehlooholo se lokisitswe ke karolo 2(a) ya Molao wa tokiso ya leshome le motso o le mong ya
Molaotheo wa 2003.]

100.

(1)

Ha provense e hloleha kapa e sa phethise ditshwanelo tsa yona tsa phethahatso ho
ya ka Molaotheo kappa molao, lekgotla la naha le ka nka bohato bo tshwanelehang
ho etsa bonnete ba ho phethisa ditshwanelo, ho kenyeletswa—
(a) ho fana ka taelo e lebisitsweng lekgotleng la phethahatso la provense, e
hlalosang boholo ba ho hloleha ho phethisa ditshwanelo tsa yona le ho hlalosa
mehato e hlokahalang ho ka fihlella ditshwanelo tseo; le
(b) ka ho nka boikarabelo ka tshwanelo e lokelang provenseng eo ho ya ka moo
ho ka hlokahalang bakeng sa—
(i) ho boloka maemo a bohlokwa a naha kapa ho fihlella maemo a tlase a
ho nehelana ka tshebeletso;
(ii) ho boloka kopano ya moruo;
(iii) ho boloka tshireletso ya naha; kapa
(iv) ho thibela hore provense e se ke ya etsa letho le lebe la ho nahanela
provense e nngwe kapa naha yohle.

[Karolwana (1) e lokisitswe ke karolo 2(b) ya Molao wa leshome le motso o le mong ya Molaotheo
wa 2003.]

52

KGAOLO 5: MOPRESIDENTE LE LEKGOTLA LA NAHA LA PHETHAHATSO

(2)

E bang lekgotla la naha la phethahatso le kena dipakeng provenseng ho ya ka
dipehelo tsa karolwana (1) (b)—
(a) le tshwanetse le nehalane ka tsebiso e ngotsweng ya ho kena dipakeng ho
Lekgotla la Naha la Diprovense nakong ya matsatsi a 14 ka mora ho kena
dipakeng ho qadile;
(b) ho kena dipakeng ho tshwanetse ho fele ebang lekgotla le dumela matsatsing
a 180 ka mora hore ho kena dipakeng hoo ho qalehe kapa pheletsong ya nako
eo ho kena dipakeng e sa dumellwa.
(c) Lekgotla le tshwanetse le lekole ho kena dipakeng kgafetsa mme le hlahise
dikeletso tse loketseng lekgotleng la phethahatso la naha.

[Karolwana (2) e fetotswe ke karolo 2(c) ya Molao wa tokiso ya leshome le motso o le mong ya
Molaotheo wa 2003.]

(3)

Molao wa naha o ka laola tsamaiso e thehilweng ke karolo ena.

[Karolo 100 e lokisitswe ke karolo 2 ya Molao wa tokiso ya leshome le motso o le mong ya Molaotheo
wa 2003.]

Diqeto tsa lekgotla la phethahatso
101.

(1)
(2)
(3)
(4)

Qeto ya Mopresidente e tshwanetse e be e ngotsweng e bang e—
(a) entswe ka molao
(b) ena le ditla morao tsa molao.
qeto e entsweng ke Mopresidente e tshwanetse e tshehetswe ke setho sa Kabinete
e bang qeto eo e ama tshebetso e nehetsweng setho sa Kabinete
Dikgweletso, melao le disebediswa tse ding tse ka tlasa molao di fihlellwe ke
setjhaba.
Molao wa Naha o ka qaqisa mokgwa le boholo boo disebediswa tse hlalositsweng
karolwaneng (3) di lokela ho—
(a) tekwa Palamenteng; le
(b) dumelwa ke Palamente.

Ditshisinyo tsa ho se tshepe
102.

(1)

Ha eba Seboka sa Naha, ka kgetho e tshehetswang ke boholo ba ditho, le fetisa
tshisinyo ya ho se tshepe Kabineteng ho sa ballwe Mopresidente, Mopresidente o
tshwanetse a thehe Kabinete botjha.

53

KGAOLO 5: MOPRESIDENTE LE LEKGOTLA LA NAHA LA PHETHAHATSO

(2)

Ha eba Seboka sa Naha, ka kgetho e tshehetswang ke boholo ba ditho tsa yona, se
fetisa tshisinyo ya ho se tshepe ho Mopresidente, Mopresidente le ditho tse ding tsa
Kabinete le Batlatsi ba Matona ba bang ba itokolle mosebetsing.

54

KGAOLO YA 6: Diprovense

KGAOLO YA 6
Diprovense
Diprovense
103.

(1)

Rephaboliki e na le diprovense tse latelang:
(a) Kapa Botjhabela;
(b) Freistata;
(c) Gauteng;
(d) KwaZulu-Natal;
(e) Mpumalanga;
(f) Kapa Leboya;
(g) Limpopo;
(h) Leboya Bophirima;
(i) Kapa Bophirima.

[Karolwana (1) e fetotswe ke karolo 3 ya Molao wa leshome le motso o le mong ya Molaotheo wa
2003 le ho fetolwa ke karolo 1 ya Molao wa tokiso ya leshome le metso e mmedi ya Molaotheo wa
2005.]

(2)

Dibaka tsa diprovense di jwalo ka ha ho bontshitswe dimmapeng tse fapaneng tse
hlaloswang tsebisong e ngotsweng Shejuleng 1A.

[Karolwana (2) e fetotswe ke karolo 1 ya Molao wa tokiso ya leshome le metso e mmedi ya Molaotheo
wa 2005.]

(3)

(a) Ha sebaka sa provense se ka hlwauwa botjha ka tokiso ya Molaotheo, Molao
wa Palamente o ka nehelana ka metjha bakeng la ho laola tsa molao,
tshebetso le ditlamorao tse ding le tse ding tsa ho hlwauwa botjha, nakong e
loketseng.
(b) Molao wa Palamente o hlalositsweng serapeng (a) o ka etswa le ho kengwa
tshebetsong pele tokiso ya Molaotheo e ka kengwa tshebetsong empa
mesebetsi e meng le e meng ya provense, thepa, ditokelo, ditshwanelo,
maikarabelo kapa mekitlane e ka fetiswa feela ka dintlha tsa Molao oo ka
mora hore tokiso ya Molaotheo e phethelwe.

[Karolo 103 e fetotswe ke karolo 1 ya molao wa tokiso ya leshome le metso e mmedi ya Molaotheo
wa 2005.]

55

KGAOLO YA 6: Diprovense

Makgotla a ketsamelao a Diprovense
Bolaodi ba ketsamolao ba Diprovense
104.

(1)

(2)
(3)

(4)

(5)

Bolaodi ba ketsamolao ba provense bo matsohong a lekgotla la ketsamolao la
provense mme bo neha lekgotla la ketsamolao la provense matla a—
(a) ho fetisa molaotheo wa provense kapa ho fetola molaotheo ofe kapa ofe o
fetisitsweng ke yona ho ya ka dipehelo tsa karolo 142 le 143;
(b) ho fetisa molao provenseng ya teng bakeng la provense mabapi le—
(i) morero ofe kapa ofe o sebakeng sa tshebetso se ngotsweng Shejulung 4;
(ii) morero ofe kapa ofe o sebakeng sa tshebetso se ngotsweng Shejulung 5;
le
(iii) morero ofe kapa ofe o ka thoko ho dibaka tseo tsa tshebetso, o
abetsweng provense ka ho otloloha ke molao wa naha; le
(iv) morero ofe kapa ofe oo pehelo ya Molaotheo e nahanneng ka hore
molao wa provense o phethwe; le
(c) ho abela Lekgotla la Masepela provenseng eo matla a molao.
Lekgotla la ketsamolao la provense, ka qeto e tshehedistweng ke pedi-borarong tsa
ditho tsa yona, e ka kopa Palamente ho fetola lebitso la provense eo.
Lekgotla la ketsamolao la provense le tlangwa feela ke Molaotheo, ha eba e fetisitse
molaotheo wa provense, le ka molaotheo oo, mme e lokela ho sebetsa ka tsela eo, le
meedi ya Molaotheo le molaotheo wa provense eo.
Lekgotla la ketsamolao la provense ho latela ntlha ya bohlokwa kapa e
tsamaelanang le ho sebediswa ka botlalo matla mabapi le ntlha e lenaneng le
shejulung 4, ke ya maikemisetso o hle a molao mabapi le ntlhan e lenaneng le
Shejulung 4.
Lekgotla la ketsamolao la provense le ka kgothaletsa Sebokeng sa Naha molao o
amanang le ntlha efe kapa efe e ka thoko ho bolaodi ba lekgotla la ketsamolao kapa
ho ya ka Molao wa Palamente o okametseng molao wa provense.

Sebopeho le kgetho ya makgotla a ketsamolao a diprovense
105.

(1)

Ho latela Shejulu 6A, Lekgotla la ketsamolao la provense le bopilwe ka basadi le
banna ba kgathetsweng ho ba ditho, ho ya ka dipehelo tsa tsamaiso ya dikgetho—
(a) e hlalositsweng ke molao wa naha;
(b) e thehilwe hodima karolo ya provense eo lenaneo la setjhaba la bakgethi le
akaretsang;
56

KGAOLO YA 6: Diprovense

(c) le nehelana ka bonyane ba dilemo tse 18 ho ka kgetha;
(d) sephetho ka kakaretso, ka tekanyo e lekanang ya boemedi.
[Karolwana (1) e lokisitswe ke karolo 3 ya Molao wa tokiso ya leshome ya Molaotheo wa 2003 le ke
karolo 3 ya Molao wa tokiso ya leshome le metso e mene ya Molaotheo wa 2008.]

(2)

Lekgotla la ketsamolao la provense le bopilwe ka ditho tse 30 le tse 80. Palo ya ditho
e ka fapana provenseng ka provense, e sebetswa ka mokgwa o behilweng ke molao
wa naha.

(1)

Moahi ka mong ya nang le tshwanelo ya ho kgethela Seboka sa Naha o na le tokelo
ya ho ba setho sa lekgotla la ketsamolao la provense, ntle ho—
(a) Mang kapa mang ya thontsweng ke, kapa ya tshebetsong ya puso, a bile a
fumana moputso ka ho fumana mosebetsi kapa tshebeletso eo, ka ntle ho—
(i) Tonakgolo le ditho tse ding tsa Lekgotla la Phethahatso la provense;
mmoho le
(ii) basebeletsi ba mmuso bao mesebetsi ya bona e nyalanang le mesebetsi
ya ditho tsa lekgotla la ketsamolao la provense mme ha ba ha etswa
phatlalatso ya hore e nyalana le mesebetsi eo ke molao wa naha;
(b) ditho tsa Seboka sa Naha, baromuwa ba ka mehla ba Lekgotla la Naha la
Diprovense kapa ditho tsa Lekgotla la Masepala;
(c) boramelato ba so ka ba ntshwa melatong ya bona;
(d) mang le mang eo ho phatlaladitsweng hore ha a itekanela hloohong ke
Lekgotla la Molao la Rephaboliki; kapa
(e) mang kapa mang, eo ha karolo ena e sebetsa, a tla be a ahloletswe ho hlola
tjhankaneng nako ya kgwedi tse fetang 12, ka ntle ho boikgethelo ba ho lefa
molato, e ka ba ka Rephaboliking kapa ka ntle ho yona ha ketso eo e neng
e le tlolo ya molao, ke tlolo ya molao ka Rephaboliking, empa ho se be le a
mong eo ho nahannweng hore o ahloletswe kapa o fumanwe a le molato ho
fihlela sephetho sa boipiletso boo a bo entseng kgahlanong le kahlolo kapa ho
fumanwa a le molato, se etswa kapa nako ya boipiletso e feta. Ho hlakolwa ka
tlasa temana ena e feta ka mora dilemo tse hlano hoba kahlolo e phethelwe.
Motho ya sa tshwanelang ho kgethelwa ho ba setho sa lekgotla la ketsamolao la
provense ho ya ka dipehelo tsa karolo (1) (a) kapa (b) e ka nna ya eba nkgetheng
wa lekgotla la ketsamolao ho ya ka meedi kapa maemo a thehilweng ke molao wa
naha.

Ditho
106.

(2)

57

KGAOLO YA 6: Diprovense

(3)

Motho o lahlehelwa ke botho ba hae ba lekgotla la ketsamolao ha motho eo—
(a) a se a sa hlokahale
(b) a le siyo lekgotleng la ketsamolao ntle le tumello moo melao le ditaolo tsa
lekgotla la ketsamolao dihlalosang tahlehelo ya botho; kapa
(c) a tlohela ho ba setho sa mokgatlo o mothontseng ho ba setho sa lekgotla
laketsamolao.

[Karolwana (3) e fetotswe ke karolo 4 ya Molao wa tokiso ya leshome ya Molaotheo wa 2003 le ke
karolo 4 ya Molao wa tokiso ya leshome le metso e mene ya Molaotheo wa 2008.]

(4)

Dikgeo tsa mosebetsi tse teng lekgotleng la ketsamolao di lokela ho tlatswa ho ya
ka dipehelo tsa molao wa naha.

Kano kapa Boitlamo
107.

Pele ditho tsa lekgotla la ketsamolao la provense di ka qala ka mosebetsi wa tsona
lekgotleng la ketsamelao, di lokela ho nka kano kapa boitlamo ba botshepehi mabapi le
Rephaboliki le boikokobetso Molaotheong ho ya ka Shejulu 2.

Nako ya makgotla a ketsamolao a provense
108.

(1)
(2)

Lekgotla la ketsamolao la provense le kgethelwa nako ya dilemo tse hlano.
e bang lekgotla la ketsamolao le ka qhalwa ho ya ka dipehelo tsa karolo 109, kapa
ha nako ya lona e fela, Tonakgolo ya provense, ka kgweletso, e lokela ho phatlalatsa
dikgetho le letsatsi la tsona, mme di lokela ho tshwarwa nakong ya matsatsi a 90
ka nako eo lekgotla la ketsamolao le qhalwang ka yona kapa nako ya yona e fedile.
Kgweletso e dbehang nako bakeng la dikgetho e ka nehelwa pele kapa ka mora ho
fellwa ke nako ha lekgotla la ketsamolao la provense.

[Karolwana (2) e fetotswe ke 1 ya Molao 4 wa 1999.]

(3)

(4)

Ha eba sephetho sa dikgetho tsa lekgotla la ketsamelao la provense le sa
phatlalatswa nakong e balletsweng karolong 190, kapa ha dikgetho di ka beelwa
ka thoko ke lekgotla la moalo, Mopresidente, ka phatlalatso, o tshwanetse hore a
behe letsatsi le leng la dikgetho tse ding tse tshwanetseng ho tshwarwa matsatsing
a 90 ka mora hore nako e fele kapa ka letsatsi leo dikgetho di ileng tsa behellwa ka
thoko.
Lekgotla le ketsamolao la provense le ntse le na le matla a ho sebetsa ho tloha
mohlang le qhalwang kapa ha nako ya lona e fela, ho fihlela pele ho letsatsi la
dikgetho tsa lekgotla la ketsamolao le leng.
58

KGAOLO YA 6: Diprovense

Ho fedisa makgotla a ketsamolao a diprovense pele nako e balletsweng
e fela
109.

(1)

(2)

Tonakgolo ya provense e lokela ho fedisa lekgotla la ketsamolao la provense ha
eba—
(a) lekgotla la ketsamolao le amohetse qeto ya ho fedisa ka tshehetso ya bongata
ba ditho tsa yona; hape
(b) dilemo tse tharo di fetile esale lekgotla la ketsamolao le kgethilwe.
Tonakgolo e tshwereng mokobobo e lokela ho fedisa lekgotla la ketsamolao la
provense ha eba—
(a) ho na le sekgeo sa mosebetsi kantorong ya Tonakgolo; le ha
(b) lekgotla la ketsamolao le hloleha ho kgetha Tonakgolo nakong ya matsatsi a 30
ka mora hoba sekgeo se hlahelle.

Kopano le dinako tsa phomolo
110.

(1)

Ka mora dikgetho, kopano ya pele ya lekgotla la ketsamolao la provense e lokela
ho dula ka nako le letsatsi le hlwauweng ke moahlodi ya kgethuweng ke moahlodi
e moholo, empa e seng ka mora matsatsi a 14 phatlalatso ya dikgetho e entswe.
Lekgotla la ketsamolao la provense le ka beha nako le bolele ba dikopano tse ding le
dinako tsa phomolo.

[Karolwana (1) e fetotswe ke karolo 8 ya Molao wa tokiso ya botshelela ya Molaotheo wa 2001.]

(2)
(3)

Tonakgolo ya provense a ka bitsa kopano e ikgethileng ya lekgotla la ketsamolao la
provense nako e nngwe le e nngwe ho ka tshohla dintlha tse ikgethileng.
Lekgotla la ketsamolao le ka ikgethela moo le batlang ho kopanela teng ka mehla.

Sepikara le Motlatsi wa Sepikara
111.

(1)

(2)

Kopanong ya pele ka mora dikgetho, kapa ha ho hlokeha hore ho kwalwe sekgeo,
lekgotla la ketsamolao le lokela ho kgetha Sepikara le Motlatsi wa Sepikara ho ditho
tsa yona.
Moahlodi ya thontsweng ke Moahlodi e Moholo o lokela ho ba modulasetulo wa
dikgetho tsa Sepikara. Sepikara e tla ba modulasetulo dikgethong tsa Motlatsi wa
Sepikara.

[Karolwana (2) e fetolwa ke karolo 9 ya Molao wa tokiso ya botshelela ya Molaotheo wa 2001.]

59

KGAOLO YA 6: Diprovense

(3)
(4)

(5)

Tsamaiso e ngotsweng Karolong A ya Shejulu 3 e sebediswa ha ho kgethwa Sepikara
le Motlatsi wa Sepikara.
Lekgotla la ketsamolao la provense le ka tlosa Sepikara kapa Motlatsi wa Sepikara
mosebetsing ka ho etsa qeto. Bongata ba ditho tsa lekgotla la ketsamolao di be teng
ha ho nkuwa qeto eo.
Ho ya ka melao le ditaelo tsa yona, lekgotla la ketsamolao la provense le ka kgetha
dithong tsa lona badulasetulo ba bang ho thusana le Sepikara le Motlatsi wa
Sepikara.

Diqeto
112.

(1)

(2)

Ka ntle ha eba Molaotheo o hlalosang ka mokgwa mong—
(a) boholo ba ditho tsa lekgotla la ketsamolao la provense bo lokela ho ba teng
pele ho ka kgethwa Bili kapa phetolo ya Bili;
(b) bonyane karolo e le nngwe-borarong ya ditho e lokela ho ba teng pele ho ka
kgethwa taba efe kapa efe pele ho lekgotla la ketsamolao; mme
(c) dipotso tsohle pele ho buisanwa ka tsona ke lekgotla la ketsamolao la
provense di nahanwa ke boholo ba dikgetho tse entsweng.
setho seo e leng Modulasetulo wa lekgotla la ketsamolao la provense a ke ke a
kgetha empa—
(a) o lokela ho etsa kgetho e fanang ka tharollo ha ho na le dikgetho tse lekaneng
ka mahlakoreng a mabedi a potso; le
(b) hore a ka etsa kgetho ha potso eo ho buisanweng ka yona e ka qetwa ka
tshehetso ya dikgetho tsa bonyane karolo tse pedi borarong tsa ditho tsa
lekgotla la ketsamolao.

Ditokelo tsa baromuwa ba ka mehla lekgotleng la ketsamolao la
provense
113.

Baromuwa ba provense ba ka mehla Lekgotleng la Naha la Diprovense ba ka ba teng mme
ba ka bua lekgotleng la ketsamolao la provense le dikomiting tsa bona empa ba ke ke ba
kgetha. Lekgotla la ketsamolao le ka hloka morumuwa wa ka mehla ho ba teng lekgotleng
la ketsamolao kapa dikomiting tsa lona.

60

KGAOLO YA 6: Diprovense

Matla a makgotla a ketsamolao a diprovense
114.

(1)

(2)

Ha le sebdisa matla a lona a ho etsa molao, lekgotla la ketsamolao la provense le
ka—
(a) nahana, fetisa, fetola kapa ya qhelela thoko Bili efe kapa efe e ka pela lona; le
ho
(b) qapa kapa ho hlophisa molao, ka ntle le Dibili tsa tjhelete.
Lekgotla la ketsamolao la provense le lokela ho nehelana ka metjha—
(a) ho etsa bonnete hore makala ohle a provense a phethahatso a puso
provenseng a ikarabella ho yona; e be e
(b) behe leihlo hodima—
(i) tshebediso ya bolaodi ba phethahatso ba provense provenseng, le ho
kenngwa tshebetsong ha mola; mmoho le
(ii) lekala lefe kapa lefe la puso provenseng.

Bopaki kapa lesedi le ka pela makgotla a ketsamolao
115.

Lekgotla la ketsamolao la provense kapa komiti efe kapa efe ya lona e ka—
(a) bitsa mang kapa mang ho tla hlahella ka pela yona ho tla fana ka bopaki ka ho
ikana le ho itlama kapa ho fana ka ditokomane;
(b) batla motho ofe kapa ofe kapa mokgatlo wa provense o tlalehe ho lona;
(c) qobella, ho ya ka dipehelo tsa lekgotla la ketsamolao kapa melao le ditaelo,
motho ofe kapa ofe kapa mokgatlo o tsamaelanang le dimemo kapa tlhoko ho
ya ka dipehelo tsa serapa (a) kapa (b); le
(d) ho amohela diphethishene, boemedi kapa dithomelo tse tswang ho mang
kapa mang ya di kgothaletseng.

Ditlhophiso tse ka hare, ditsamaiso le mekgwa ya makgotla a
ketsamolao a diprovense
116.

(1)

(2)

Lekgotla la ketsamolao la provense le ka—
(a) lekanya le ho laola ditlhophiso tsa lona tse ka hare, ditsamaiso le mekgwa; le
ho
(b) iketsetsa melao le ditaelo tse tobaneng le merero ya lona ho ntse ho hopolwa
boemedi le seabo sa demokrasi, boikarabelo, ponaletso le ho ba le seabo ha
setjhaba..
Melao le ditaelo tsa lekgotla la ketsamolao la provense e lokela ho hlophisetsa—

61

KGAOLO YA 6: Diprovense

(a) ho thehwa, sebopeho, matla, mesebetsi, ditsamaiso le nako ya tshebetso ya
dikomiti tsa lona;
(b) ho ba le seabo ditshebetsong tsa lekgotla la ketsamolao le dikomiti tsa teng
tsa mekga yohle e menyane e emetsweng lekgotleng la ketsamolao ka
mokgwa o itshetlehileng le demokrasi;
(c) ho thusa ka tjhelete le taolo ho mokga o mong le o mong wa dipolotiki o
emetsweng lekgotleng la ketsamolao, ho ipapisitswe le boemedi ba teng, ho
thusa mokga o mong le o mong le moetapele wa ona ho sebetsa ka lekgotleng
la ketsamolao; le
(d) ho elellwa moetapele wa mokga o nang le ditho tse ngata lekgotleng la
ketsamolao jwalo ka Moetapele wa Kganyetsano.

Menyetla
117.

(1)

(2)
(3)

Ditho tsa lekgotla la ketsamolao la provense le baromuwa ba ka mehla ba provense
ba Lekgotla la Naha la Diprovense—
(a) ba na le tokoloho ya puo ka hara lekgotla la ketsamolao le dikomiting tsa lona
ho ya ka melao le ditaelo; mme
(b) ba ke ke ba qoswa makgotleng a dinyewe tsa phedisano le a tsa bosenyi, ho
tshwarwa, kapa ho senyeha ka lebaka la —
(i) taba efe kapa efe eo ba e buileng, ba e hlahisitseng kapa ya romelwa ho
lekgotla la ketsamolao kapa dikomiti dife kapa dife tsa yona; kapa
(ii) ntho e nngwe le e nngwe eo ba e buileng mme ya hlahiswa kapa ya
romelwa ho lekgotla la ketsamolao kapa e nngwe le e nngwe ya dikomiti
tsa yona.
Menyetla e meng le ditshireletso tsa lekgotla la ketsamolao la provense le ditho tsa
lona di ka hlaloswa ka molao wa naha.
Meputso, meropotso le dikuno tse leshwang ditho tsa lekgotla la ketsa molao la
provense ke melato e leshwang ho tswa Letloleng la Lekeno la Provense.

Ho fihlella setjhaba le ho kenya letsoho makgotleng a ketsamolao a
provense
118.

(1)

Lekgotla la ketsamolao la provense le lokela ho—
(a) nolofatsa ho ba le seabo melaong le ditsamaisong tse ding tsa ketsamolao le
dikomiti tsa lona; le

62

KGAOLO YA 6: Diprovense

(2)

(b) tsamaisa morero ka mokgwa o bonaletsang le ho tshwara dikopano tsa lona le
tsa dikomoti setjhabeng, empa ho nkuwe mehato e utlwahalang—
(i) ho laola ho fihlella setjhaba, ho kenyeletswa ho fihlella masedinyana,
lekgotleng la ketsamolao le dikomiti tsa lona; le
(ii) ho nehelana ka hop setjhwa ha motho le moo ho hlokahalang ho
thibelwa kapa ho tloswa ha motho e mong le e mong.
lekgotla la ketsamolao la provense le ka se qhelele setjhaba ka thoko ho
kenyeletswa le masedinyana kopanong ya komiti ntle le ha e ba ho na le mabaka
mme ho kgonahala ho ka etsa jwalo setjhabeng sa demokrasi.

Tsebiso ya Dibili
119.

Ke ditho feela tsa Lekgotla la Phethahatso la provense kapa komiti kapa setho sa lekgotla
la ketsamolao la provense le ka tsebisang Bili lekgotleng la ketsamolao, empa ke feela
setho sa Lekgotla la Phethahatso se ikarabellang ho tsa ditjhelete provenseng, se ka
tsebisang Bili ya tjhelete lekgotleng la ketsamolao.

Dibili tsa Tjhelete
120.

(1)

(2)

(3)

Bili e ba Bili ya tjhelete e bang—
(a) e aba tjhelete
(b) e lefisa lekgetho, ditefello le ditlameho
(c) e fedisa kapa e fokotsa kapa e nehelana tlohelliso, lekgetho le leng le le leng la
provense, ditefello le ditlameho le
(d) ho nehelane ka tumello ya ditefiso ho Letlole la Lekeno la Provense.
Bili ya tjhelete e ka se sebetsane le dintlha tse ding, ntle le—
(a) dintlha tse tlasa kabo ya tjhelete
(b) morwalo, phediso kapa phokotso ya lekgetho, ditefello, ditlamo tsa provense
(c) ho nehelana ka tlohelliso ya lekgetho, ditefello le ditlamo kapa
(d) ho nehelana ka tumello ya tefiso kgahlano le Letlole la Lekeno la Provense.
Molao wa provense o lokela ho hlophisetsa tsamaiso eo ka yona lekgotla la
ketsamolao la provense le ka fetolang Bili ya tjhelete ka teng.

[Karolo 120 e fetotswe ke karolo 3 ya Molao wa tokiso ya bosupa ya Molaotheo wa 2001.]

Ho dumela Dibili
121.

(1)

Tonakgolo ya provense e lokela ho ananela le ho saenela Bili e fetisitsweng ke
lekgotla la ketsamolao la provense ho ya ka dipehelo tsa Kgaolo ena kappa ebang
63

KGAOLO YA 6: Diprovense

(2)

(3)

Tonakgolo a le lekgonono ka tumellano ya Bili, e kgutlisetswe lekgotleng la
ketsamolao ho ya e hlahlobisisa.
e bang ka mora ho nahanisiswa Bili e dumellana le ho se kgotsofale ha Tonakgolo,
Tonakgolo a dumele ho saena kapa a ka—
(a) ananela le ho saenela Bili eo; kapa
(b) a e fetisetse Lekgotleng la Molaotheo hore le etse qeto ka tumellano ya ho ba
Molaotheong.
Ha eba Lekgotla la Molaotheo le ka etsa qeto ka hore Bili e itshetlehile ka
Molaotheo, Tonakgolo a e ananele mme a e saenele.

Kopo ka ditho Lekgotleng la Molaotheo
122.

(1)

(2)

(3)

(4)

Ditho tsa lekgotla la ketsamolao la provense di ka kopa Lekgotleng la Molaotheo
taelo e etsang Molao kapa karolo ya molao wa provense o be kgahlano le
Molaotheo.
Kopo—
(a) e lokela ho tshehetswa ke bonyane 20 phesente ya ditho tsa lekgotla la
ketsamolao; mme
(b) e etswe matsatsing a 30 a letsatsi leo Tonakgolo a e ananetseng ka lona mme a
ba a saenele Molao oo.
Lekgotla la Molaotheo le ka laela hore Molao ohle kapa karolo ya ona eo e leng
ntlha ya kopo ya dipehelo tsa karolwana (1) ha e na matla ho fihlela Lekgotla le etsa
qeto ka kopo, ha eba—
(a) hona ho tla ba molemong wa toka; mme
(b) kopo e na le hona ho ka atleha.
ha eba ha e a atleha Lekgotla la Molaotheo le ka laela hore bakopi ba lefe
ditshenyehelo ha eba kopo e ke ke ya atleha.

Phatlalatso ya Melao ya provense
123.

Bili e ananetsweng ya ba ya saenelwa ke Tonakgolo ya provense e tla ba Molao wa
provense, e phatlalatswe ka pele mme e sebediswe ha e phatlaladitswe kapa nakong e
latelang e lekanyeditswe ho ya ka Molao.

64

KGAOLO YA 6: Diprovense

Poloko ya Melao ya provense
124.

Kgatiso e saennweng ya Molao wa provense ke bopaki bo felletseng ba dipehelo tsa Molao
oo, mme ho ba o phatlalatswe, e lokela ho nehelwa Lekgotla la Molaotheo hore e tle e
bolokwe.

Makgotla a phethahatso a Diprovense
Bolaodi ba makgotla a phethahatso a diprovense
125.

(1)
(2)

(3)

(4)

(5)

Bolaodi ba makgotla a phethahatso a provense bo matsohong a Tonakgolo ya
provense eo.
Tonakgolo o sebedisa matla a bolaodi ba phethahatso ha mmoho le ditho tse ding
tsa Lekgotla la Phethahatso, ka ho—
(a) kenya tshebetsong molao wa provense provenseng;
(b) kenya tshebetsong melao yohle ya naha a lenaneng la Shejulu 4 kapa 5 ka ntle
ha eba Molaotheo kapa Molao wa Palamente o ka hlalosa ka tsela e nngwe;
(c) tsamaisong ya provense, molao wa naha ntle le a hlalositsweng lenaneng le
Shejulung 4 kapa 5 ka ntle ha eba Molaotheo kapa Molao wa Palamente o
hlalosa ka tsela e nngwe;
(d) theha le ho kenya tshebetsong leano la provense;
(e) hokanya mesebetsi ya tsamaiso ya provense le mafapha a teng;
(f) hlophisa le ho theha molao wa provense;
(g) phethisa mosebetsi ofe kapa ofe o abetsweng ho ya ka dipehelo tsa Molaotheo
kapa Molao wa Palamente.
Provense e na le matla a bolaodi a phethahatso ho ya ka dipehelo tsa karolwana (2)
(b) ho fihlela moo provense e nang le matla a taolo a ho ba le boikarabelo. Mmuso
wa naha ho ya ka molao kapa ditsela tse ding, o tlameha ho thusa provense ho
ntshetsa pele matla a provense a hlokehang ho phethisa ka botlalo le ka ho etsa
mesebetsi ya bona e hlalositsweng karolwaneng (2).
Kgohlano efe kapa efe e mabapi le tsamaiso ya provense ho ya ka mosebetsi ofe
kapa ofe e lebiswe Lekgotleng la Naha la Diprovense hore ho tle ho etswe qeto
matsatsing a 30 a letsatsi leo ho builweng ka lona Lekgotleng.
Ho ya ka karolo 100, ho sebediswa ha molao wa provense provenseng ke matla a
phethahatso a ikgethileng a provense.

65

KGAOLO YA 6: Diprovense

(6)

Lekgotla la phethahatso la provense le lokela ho sebetsa ho ya ka—
(a) Molaotheo; le		
(b) Molaotheo wa provense, ebang Molaotheo o fetisitswe provenseng.

Kabo ya mosebetsi
126.

Setho sa Lekgotla la Phethahtso la provense se ka nna sa abela matla afe kapa afe
mosebetsi o tlamehileng ho phethwa kapa ho etswa ho ya ka dipehelo tsa Molao wa
Palamente kapa Molao wa provense, Lekgotleng la Masepala. Mosebetsi o—
(a) lokela ho ba ka dipehelo tsa tumellano mahareng a setho se nepahetseng sa
Lekgotla la Phethahatso le Lekgotla la Masepala;
(b) lokela ho dumellana le Molao ho ya ka dipehelo tseo matla a nepahetseng
kapa mosebetsi o tsamaiswang kapa o phethwang ka teng; mme
(c) etsahala ka nako ya kgweletso ka Tonakgolo.

Matla le mesebetsi ya Ditonakgolo
127.

(1)
(2)

Tonakgolo ya provense e na le matla le mesebetsi e abetsweng maemo ao ke
Molaotheo le molao ofe kapa ofe.
Tonakgolo ya provense o ikarabella ho—
(a) ananela le ho saenela Dibili;
(b) busetsa Bili lekgotleng la ketsamolao la provense hore e yo hlahlojwa hore Bili
eo e maemong a Molaotheo;
(c) fetisetsa Bili Lekgotleng la Molaotheo ho etsa qeto ka maemo a Bili ho ya ka
Molaotheo;
(d) epa pitso ya lekgotla la ketsamolao ho ba kopanong ya tshohanyetso hore ho
tshohlwe ditaba tsa bohlokwa;
(e) thonya dikhomishene tsa dipatlisiso; le
(f) bitsa referendamo provenseng ho ya ka molao wa nah.

Ho kgethwa ha Ditonakgolo
128.

(1)

(2)

lekgotla la ketsamolao la provense le tlameha ho kgetha mosadi kapa monna hara
ditho tsa yona hore e be Tonakgolo ya provense kopanong ya yona ya pele ka mora
dikgetho le ha ho hlokeha ho tlatsa sekgeo sa mosebetsi,.
Moahlodi ya thontsweng ke Moahlodi e moholo o lokela ho ba modulasetulo ha ho
kgethwa Tonakgolo. Tsamaiso e ngotsweng karolong A ya Shejulu 3 e sebediswa ha
ho kgethwa Tonakgolo.
66

KGAOLO YA 6: Diprovense

[Karolwana (2) e fetotswe ke karolo 10 ya Molao wa tokiso ya botshelela ya Molaotheo wa 2001.]

(3)

Dikgetho tsa ho kwala sekgeo sa mosebetsi wa Tonakgolo di lokela ho tshwarwa
letsatsing le ka nako e behilweng ke Moahlodi e moholo empa ho se fete matsatsi a
30 sekgeo sa mosebetsi se hlahile.

[Karolwana (3) e fetotswe ke karolo 10 ya Molao wa tokiso ya botshelela ya Molaotheo wa 2001.]

Qaleho ya Tshebetso ya Ditonakgolo
129.

Motho ya kgethetsweng ho ba Tonakgolo o lokela ho kena mosebetsing matsatsing a
mahlano, ka ho ikana kapa a itlame ka botshepehi Rephaboliking le boikokobetso ba
Molaotheo ho ya ka pehelo ya shejulu 2.

Nako ya tshebetso ya Ditonakgolo le ho tloswa ha bona
130.

(1)

(2)

(3)

(4)

Nako ya tshebetso ya Tonakgolo e qala mohlang a kenang mosebetsing mme e fele
ha ho hlaha sekgeo kapa mohlang motho ya kgethetsweng ho ba Tonakgolo a kena
tshebetsong.
Ha ho motho ya lokelang ho ba Tonakgolo ka makgetlo a fetang a mabedi empa
ha motho a ne a kgethetswe ho kwala sekgeo ofising ya Tonakgolo, nako e pakeng
tsa dikgetho tseo le dikgetho tsa Tonakgolo ya hlahlamang, ha e ballwe jwalo ka
mosebetsi o mong.
Lekgotla la ketsamolao la provense, ho ya ka qeto e nkilweng ka kgetho e
tsheheditsweng ya bonyane ditho tse pedi borarong, ho ka tloswa Tonakgolo
mosebetsing ka tlasa mabaka a latelang—
(a) tlolo empe ya Molaotheo kapa molao;
(b) boitshwaro bo bobe ka ho fetisisa; kapa
(c) ho hloleha ho phetha mesebetsi ya ofisi.
Mang kapa mang ya tlositsweng ofising ya Tonakgolo ho ya ka karolwana (3)(a)
kapa (b) a ke ke a fumana dikuno tsa ofisi eo mme a ke ke a sebetsa kae kapa kae
ofising ya setjhaba.

Ditonakgolo tsa nakwana
131.

(1)

Ha Tonakgolo e le siyo kapa e sitwa ho phetha mesebetsi ya maemo a Botonakgolo
kapa nakong eo ho hlahileng sekgeo sa mosebetsi ofising ya Tonakgolo, mosebeletsi
wa mmuso o tshwarela Tonakgolo marapo jwalo ka ha ho hlalositswe ka tlase:
67

KGAOLO YA 6: Diprovense

(2)
(3)

(a) Setho sa Lekgotla la Phethahatso se thontsweng ke Tonakgolo.
(b) Setho sa Lekgotla la Phethahatso se thontsweng ke ditho tse ding tsa Lekgotla
la Phethahatso.
(c) Sepikara, ho fihlela lekgotla la ketsamolao le kgetha setho se seng sa lona.
Tonakgolo ya nakwana e na le boikarabelo, matla le mesebetsi ya Tonakgolo.
Pele a nka boikarabelo, matla le mesebetsi ya Tonakgolo, Tonakgolo ya nakwana
e lokela ho nka kano kapa boitlamo ba botshepehi malebana le Rephaboliki le
boikokobetso tlasa Molaotheo ka moo ho ngotsweng Shejulung 2.

Makgotla a Phethahatso
132.

(1)

(2)

Lekgotla la Phethahatso la provense le bopilwe ka Tonakgolo eo e leng hlooho ya
Lekgotla le ditho tse seng ka tlase ho tse hlano mme di sa fete leshome ka palo tse
thontsweng ke Tonakgolo hara ditho tsa lekgotla la ketsamolao la provense.
Tonakgolo ya provense ke yena ya thonyang ditho tsa Lekgotla la Phethahatso, ho
ba abela matla le mosebetsi, mme o na le tokelo ya ho ba leleka.

Boikarabelo
133.

(1)
(2)

(3)

Ditho tsa Lekgotla la Phethahatso ya provense di na le boikarabelo mesebetsing ya
phethahatso eo di e abetsweng ke Tonakgolo.
Ditho tsa Lekgotla la Phethahatso ya provense di na le boikarabelo ha mmoho le ka
bonngwe ba ikarabella ho lekgotleng la ketsamolao ka phethiso ya mesebetsi ya
bona.
Ditho tsa Lekgotla la Phethahatso ya provense di lokela ho—
(a) sebetsa ho ya ka taolo ya Molaotheo le ha molaotheo wa provense o se o
fetisitswe, le ka molao oo wa motheo; le
(b) ho fa lekgotla la ketsamolao ditlaleho tse felletseng le tsa ka mehla ka merero
eo ba e sebedisang.

Ho tswelapele ha Makgotla a phethahatso ka mora dikgetho
134.

Nakong eo ho tshwarwang dikgetho tsa lekgotla la ketsamolao tsa diprovense, Lekgotla la
Phethahatso le ditho tsa lona di kgona ho sebetsa ho fihlela motho ya kgethilweng ho ba
Tonakgolo a be a kena mosebetsing.

68

KGAOLO YA 6: Diprovense

Kano kapa boitlamo
135.

Pele ditho tsa Lekgotla la Phethahatso la provense di qala ho etsa mesebetsi ya tsona,
di lokela ho ikana kapa ho itlama hore di tla ba le botshepehi Rephaboliking le ho
ikokobeletsa Molaotheo ho ya ka Shejulu 2.

Boitshwaro ba ditho tsa Makgotla a Phethahatso
136.

(1)
(2)

Ditho tsa Lekgotla la Phethahatso la provense di lokela ho sebetsa ho ya ka taolo ya
maemo a boitshwaro e balletsweng ke molao wa naha.
Ditho tsa Lekgotla la Phethahatso tsa provense di se ke—
(a) tsa etsa mosebetsi ofe kapa ofe oo ba ka putswang ka ona;
(b) tsa phela ka mokgwa o sa dumellaneng le maemo a tsona, kapa tsa ikenya
mathateng a hore ho be teng kgohlano mahareng a boikarabelo ba bona ba
mmuso le maphelo a bona; kapa
(c) tsa sebedisa maemo a tsona kapa tsebiso efe kapa efe e matleng a tsona kapa
ho ithuisa kapa ho atlehisa motho e mong feela ka ntle ho tokelo.

Phethiso ya mesebetsi
137.

Ka kgweletso, Tonakgolo e ka abela setho sa Lekgotla la Phethahatso—
(a) tsamaiso ya molao ofe kapa ofe o abetswe setho se seng; kapa
(b) matla afe kapa afe kapa mosebetsi oo molao o o beile matleng a setho se seng.

Kabelo ya nakwana ya ho abelwa mesebetsi
138.

Tonakgolo ya provense e ka abela setho sa Lekgotla la Phethahatso matla afe kapa afe
kapa mosebetsi wa setho se seng se siyo mosebetsing kapa se sa tsebe ho phethisa
tshwanelo kapa ho phethisa mosebetsi oo.

Tlhokomelo ya provense mmusong wa selehae
139.

(1)

Ha masepala a sitwa kapa a sa phethise mosebetsi wa hae wa bohlokwa ho ya ka
dipehelo tsa Molaotheo kapa molao, phethahatso ya provense e lokela ho ka kena
dipakeng ka ho nka bohato ho ka phethisa setlamo seo, ho kenyeletswa—
(a) ho nehelana ka taelo ho Lekgotla la Masepala, e hlalosang boholo ba ho
hlolwa ho phethisa ditokelo le ho hlalosa mehato e hlokehang ho fihlella
ditokelo; le

69

KGAOLO YA 6: Diprovense

(2)

(3)

(b) ka ho nka boikarabelo mabapi le ditokelo masepaleng oo ka moo ho
hlokahalang ka teng—
(i) ho boloka maemo a bohlokwa a setjhaba kapa ho kgotsofatsa maemo
mabapi le ho fana ka tshebeletso;
(ii) ho thibela Lekgotla leo la Masepala ho etsa hampe kgahlanong le
ditabatabelo tsa masepala kapa provense kaofela; kapa
(iii) ho boloka tshebedisano moruong.
(c) ho qhalwa ha lekgotla la masepala le ho kgethwa ha motsamaisi ho fihlela
lekgotla le letjha la masepala le kgethwa, e bang maemo a ikgethang a
dumella bohato bo jwalo.
Ha phethahatso ya provense e kena dipakeng mererong ya masepala ho ya ka
karolwana (1)(b)—
(a) e tshwanetse ho nehelana ka tsebiso e ngotsweng ya ho kena dipakeng ho—
(i) setho sa Kabinete se ikarabella ho tsa mmuso wa selehae; le
(ii) Lekgotla la ketsamelao la provense le Lekgotla la naha la Diprovense
matsatsing a 14 ka mora hore ho kena dipakeng ho qalelle;
(b) ho kena dipakeng ho tlameha ho emiswa ebang—
(i) setho sa Kabinete se ikarabellang ho tsa mmuso wa selehae a hanane
le ho kena dipakeng matsatsing a 28 ka mora hore ho kena dipakeng ho
qalelle kapa pheletsong ya nako ya ho kena dipakeng; kapa
(ii) Lekgotla le hanane le ho kena dipakeng matsatsing a 180 ka mora hore
ho kena dipakeng ho qalelle kapa mafellong a nako eo ho kena dipakeng
e sa dumellwang.
(c) Lekgotla le tshwanetse ho shebisisa ho kena dipakeng nako le neko mme e
nehelane ka dikgothaletso lekgotleng la phethahatso la provense ha ho kena
dipakeng ho ntse ho tswela pele.
e bang le kgotla la masepala le fediswa holatela karolwana (1)(c)—
(a) Lekgotla la phethahatso la provense le tshwanetse ho nehela ka tsebiso e
ngotsweng ya phediso hanghang ho—
(i) setho sa Kabiknete se ikarabella ho tsa mmuso wa selehae; le
(ii) lekgotla la ketsamelao la provense e amehang le Lekgotla la Naha la
Diprovense;
(b) phediso e etsahala matsatsing a 14 ho tloha letsatsing la kamohelo ya tsebiso
ho lekgotla ntle le ha behelwa ka thoko ke setho sa Kabinete kapa lekgotla
pele nako ya matsatsi a 14 e fihla.
70

KGAOLO YA 6: Diprovense

(4)

(5)

(6)

e bang masepal o sa kgone ho phethisa ditlamo tsa teng ho latela Molaotheo kapa
molao ho dumella tekanyetso kapa metjha ya phahamiso ya lekgetho e hlokahalang
ho ka bakeng la ditekanyetso, lekgotla la phethahatso la provense e amehang le
tshwanetse ho nka bohato ka ho etsa bo nnete hore tekanyetso kapa metjha e
phahamisang lekeno e a dumelwa ho kenyeleditswe ho qhalwa ha Lekgotla la
masepala le—
(a) ho kgetha motsamaisi ho fihlela lekgotla le letjha la masepala le kgethwa; le
(b) ho dumela tekanyetso ya nakwana kapa metjha ya ho phahamisa lekeno ho
nehelana ka tshebetso e tswelang pele ya masepala.
e bang masepala o tlola ditumellano tsa yona tsa ho nehelana ka ditshebeletso
kapa ho fihlella ditumellano tsa teng tsa ditjhelete, lekgotla la phethahatso la
provense e amehang le tshwanetse ho—
(a) ho kenya tshebetsong leano le tobaneng le bokgoni ba masepala ho ka
nehelana ka ditshebeletso tsa teng kapa ho fihlella ditshebeletso tsa teng tsa
ditjhelete, ele—
(i) boitokisetso ho latela molao wa naha; le
(ii) ho tlama masepala tshebetsong ya yona ya molao le bolaodi ba
phethahatso, empa ha ho hlokahala ho rarolla qaka ditsamaisong tsa
yona tsa ditjhelete
(b) ho qhala lekgotla la masepala e bang masepala o sa kgone kapa o sa dumelle
metjha ya melao ho kenyeleditswe tekanyetso kapa metjha e phahamisang
lekeno mme e hlokahala leanong la thuso, le—
(i) ho kgetha motsamaisi ho fihlela ho kgethwa lekgotla le letjha la
masepala
(ii) ho dumela ditekanyetso tsa nakwana kapa metjha e phahamisang
lekeno kapa metjha e meng le e meng e thusang leano la thuso ho ka
nehelana ka ntshetsopele ya tshebetso ya masepala; kapa
(c) e bang lekgotla la masepala le sa qhalanngwe ho latela karolo (b) ho nka
maikarabelo bakeng la ho kenya tshebetsong leano la thuso ka mokgwa oo
masepala o se nang ho kgona ho kenya leano la thuso tshebetsong ka tsela e
nngwe.
e bang lekgotla la phethahatso la provense le kena dipakeng ho masepala ho latela
karolwana (4) kapa (5), e tshwanetse e nehelane ka tsebiso e ngotsweng ya ho kena
dipakeng ho—

71

KGAOLO YA 6: Diprovense

(7)

(8)

(a) setho sa Kabinete se ikarabella ho tsa mmuso wa selehae; le
(b) matsatsi a supileng ka mora hore ho kena dipakeng ho qalelle lekgotleng la
ketsamelao la le amehang le Lekgotla la Naha la Diprovense.
e bang lekgotla la phethahatso la provense le sa kgone ho sebedisa matla a lona ka
ho phethahala kapa ho phetha mesebetsi e hlaloswang karolwaneng (4) kapa (5),
lekgotla la phethahatso la naha le tshwanetse le kene dipakeng ho latela karolwana
(4) kapa (5) ho na le lekgotla la phethahatso la provense e amehang.
molao wa naha o ka laola ho kenngwa tshebetsong ha karolo ena, ho kenyeleditswe
tsamaiso e thehilweng ke karolo ena.

[Karolo 139 e fetotswe ke karolo 4 ya Molao wa tokiso ya leshome le motso o le mong ya Molaotheo
wa 2003.]

Diqeto tsa phethahatso
140.

(1)
(2)
(3)
(4)

Qeto ya Tonakgolo ya provense e be e ngotsweng ha eba e—
(a) nkuwa ho ya ka dipehelo tsa molao; kapa
(b) na le ditlamorao tsa semolao.
Qeto e ngotsweng ke Tonakgolo e saenwe hape ke setho se seng sa Lekgotla la
Phethahatso ha eba qeto eo e ama mosebetsi o abetsweng setho seo se seng.
Dikgweletso, melao le disebediswa tse ding tsa melawana ya provense di lokela ho
fihlellwa ke setjhaba.
Lekgotla la ketsamolao la provense le ka hlalosa mokgwa oo ka ona, le boholo boo,
disebediswa tse hlalositsweng karolwaneng (3) di tlameha ho—
(a) tekelwa lekgotla la ketsamolao; le
(b) ananelelwa ke lekgotla la ketsamolao la provense.

Ditlhahiso tsa ho se tshepe
141.

(1)

(2)

Ha eba lekgotla la ketsamolao la provense, ho ya ka kgetho e tshehetswang
ke boholo ba ditho tsa yona le hlahisa tshisinyo ya ho se tshepe Lekgotleng la
Phethahatso ho sa kenyeletswe Tonakgolo, Tonakgolo e lokela ho bopa Lekgotla
botjha.
Ha lekgotla la ketsamolao la provense, le tshehetswa ke boholo ba ditho tsa lona,
mme le hlahise tshisinyo ya ho se tshepe Tonakgolo, Tonakgolo le ditho tse ding tsa
Lekgotla la Phethahatso di lokela ho itokolla mosebetsing.

72

KGAOLO YA 6: Diprovense

Melaotheo ya Diprovense
Kananelo ya melaotheo ya provense
142.

Lekgotla la ketsamolao la provense le ka fetisa molaotheo wa provense kapa, moo ho
hlokehang, le ka fetola molao oo wa motheo, ha eba bonyane karolo ya pedi borarong ya
ditho e dumellana le Bili.

Dikahare tsa molaotheo wa provense
143.

(1)

(2)

Molaotheo wa provense kapa phetolo ya molaotheo, ha e a lokela ho ba kgahlano le
Molaotheo, empa e ka fana ka—
(a) sebopeho sa lekgotla la ketsamolao le la phethahatso le mekgwa ya ho phetha
mosebetsi e sa tshwaneng le eo ho fanweng ka yona Kgaolong ena; kapa
(b) mokgatlo, seabo, bolaodi le maemo a borena moo ho lokelang teng.
Dipehelo tse ngotsweng molaotheong wa provense kapa phetolo ya molaotheo ho
ya ka dipehelo tse serapeng (a) kapa (b) tsa karolwana (1)—
(a) di lokela ho nyalellana le maemo a karolo 1 le Kgaolo 3; mme
(b) e se nehe provense matla afe kapa afe kapa mosebetsi o welang ka—
(i) thoko ho sebaka sa tshebetso sa provense ho ya ka Shejulu 4 le 5; kapa
(ii) thoko ho matla le mesebetsi e abetsweng provense ke dikarolo tse ding
tsa Molaotheo.

Tiiseletso ya melaotheo ya provense
144.

(1)

(2)

Ha lekgotla la ketsamolao la provense le fetisa molaotheo, kapa e fetola molaotheo,
Sepikara sa lekgotla la ketsamolao o lokela ho fetisa tse ka hara molaotheo oo kapa
phetolo ya molaotheo Lekgotleng la Molaotheo hore o tiiseletswe.
Ho se be dikahare tsa molaotheo kapa phetolo ya molaotheo e bang molao ho
fihlela Lekgotla la Molaotheo le tiisa hore—
(a) mantswe ao a fetisitswe tlasa dipehelo tsa karolwana 142; le
(b) mantswe kaofela a dumellana le dipehelo tsa karolo 143.

Ho saena, phatlalatso le ho boloka melaotheo ya provense
145.

(1)

Tonakgolo ya provense o lokela ho dumela, a be a saenele mantswe a molaotheo wa
provense kapa phetolo ya molaotheo e tiiseditsweng ke Lekgotla la Molaotheo.

73

KGAOLO YA 6: Diprovense

(2)

(3)

mantswe a ananetsweng a ba a saenelwa ke Tonakgolo a lokela ho phatlalatswa
Gazeteng ya Mmuso ya naha mme a sebediswe ka ona nako eo a phatlalatswang
kapa nakong e tlang e tsamaelanang le molaotheo kapa phetolelo.
mantswe a saennweng a molaotheo wa provense kapa phetolo ya molaotheo ke
yona bopaki bo phethahetseng ba dipehelo tsa yona le, ka mora phatlalatso, lokela
ho fetisetswa polokelong Lekgotleng la Molaotheo.

Kgohlang ya Melao
Dikgohlano pakeng tsa molao wa naha le wa diprovense
146.

(1)
(2)

(3)

Karolo ena e sebetsa kgohlanong e pakeng tsa molao wa naha le wa provense o ka
tlasa sebaka sa tshebetso se ngotsweng Shejulung 4.
Molao wa naha o sebetsa ka ho tshwana naheng kaofela, o tla hlakola molaong wa
provense ha e meng ya maemo a latelang e ka pahethwa:
(a) molao wa naha o sebetsanang le merero e ke keng ya laolwa hantle ka molao
o sebediswang ke diprovense tse fapaneng ka bonngwe;
(b) ditabatabelo tsa naha yohle di qosa hore taba eo e sebetswe ka ho tshwana
naheng yohle, mme molao wa naha o fana ka tshwano eo ka ho theha—
(i) ditlwaelo le maemo;
(ii) meralo; kapa
(iii) dipholisi tsa naha.
(c) Molao o etswang wa naha o a hlokeha bakeng sa—
(i) ho boloka tshireletso ya naha;
(ii) ho boloka kopano moruong;
(iii) ho sireletsa kgwebo e akaretsang e mabapi le tsamaiso ya thepa,
ditshebeletso, matlotlo le mosebetsi;
(iv) ntshetso pele ya mesebetsi ya moruo naheng yohle;
(v) ntshetso pele ya menyetla e lekanang kapa phihlello e lekanang ho
ditshebeletso tsa mmuso; kapa
(vi) tshireletso ya tikoloho.
Molao wa naha o okametse molao wa provense ha eba molao wa provense o
ikemiseditse ho thibela ketso e ka bang ha e amohelehe ya provense—
(a) tse ka sitisang moruo, bophelo bo botle le tshireletseho ya provense e nngwe
kapa ya naha ka kakaretso;kapa
74

KGAOLO YA 6: Diprovense

(4)

(5)
(6)
(7)

(8)

(b) tse ka sitisang ho kenngwa tshebetsong ha leano la naha, kgwebong.
Ha ho na le ho se dumele ka hore molao wa naha o loketse sepheo se balletsweng
karolwaneng (2)(c), mme ho se dumele hoo ho hlahiswa kgotla hore ho nkuwe
qeto, lekgotla le amohele kapa le qhelele thoko molao ka Lekgotla la Naha la
Diprovense.
Molao wa provense o okametse molao wa naha ha eba karolo (2) kapa (3) e sa
sebetse.
Molao o entstsweng ho latela Molao wa Palamente kapa Molao wa provense o ka
sebetsa feela e bang molao oo o ananetswe ke Lekgotla la Naha la Diprovense.
Ha Lekgotla la Naha la Diprovense le sa etse qeto matsatsing a 30 kopanong ya
yona ya pele molao o fetiseditswe ho yona, molao oo o tshwanetse ho nkuwa o
dumetswe ke Lekgotla.
Ha eba Lekgotla la provense le sa amohele molao o hlaloswang karolwaneng (6),
matsatsing a 30 le entse qeto, le tshwanetse le lebise mabaka a ho se amohele
molao ho bolaodi bo lebisitseng molao oo ho lona.

Dikgohlano tse ding
147.

(1)

(2)

Ha eba ho teng kgohlano pakeng tsa molao wa naha le pehelo e itseng ya
molaotheo wa provense mabapi le—
(a) morero oo ka ona Molaotheo ona o hlokang kapa o hopotseng ho phetisa
molao, molao wa naha o fetisa pehelo eo e amehang ya molaotheo wa
provense; kapa
(b) bonamodi ka molao wa naha, tlasa dipehelo tsa karolo 44 (2), molao wa naha
o tla okamela pehelo ya molaotheo wa provense; kapa
(c) morero o dibakeng tsa tshebetso tse badilweng Shejulung 4, karolo 146, e
sebetsa jwalo ka ha eka pehelo e amehang ya molaotheo wa provense, ke
molao wa provense o bolelwang karolong eo.
Molao wa naha o bolelwang karolong 44 (2), o okametse molao wa provense
tabeng ya merero e bolelwang dibakeng tsa tshebetso tse Shejulung 5.

Dikgohlano tse ke keng tsa rarollwa
148.

Moo ngangisano ka kgohlano e ke keng ya rarollwa ke lekgotla, molao wa naha o
okametse wa provense kapa molaotheo wa provense.

75

KGAOLO YA 6: Diprovense

Boemo ba molao bo entsweng bo se na matla
149.

Qeto ya lekgotla e reng molao o okametseng o mong ha e etse hore molao o okametseng e
se hlole o ba le matla, feela molao oo o tla dula o sa sebetse, ha feela kgohlano e ntse e le
teng.

Kutlwisiso ya kgohlang
150.

Ha ho tshohlwe taba ya kgohlano e bonahalang pakeng tsa molao wa naha le wa provense
kapa pakeng tsa molao wa naha le molaotheo wa provense, lekgotla le leng le le leng le
lokela ho ikgethela tlhakiso efe kapa efe e nang le mabaka ya molao oo kapa molaotheo, e
thusang hore kgohlano e qojwe, ka hodima tlhakiso e nngwe e ka bakang kgohlano.

76

KGAOLO 7: Mmuso wa Selehae

KGAOLO 7
Mmuso wa Selehae
Maemo a bomasepala
151.

(1)
(2)
(3)

(4)

Makala a tshebetso a mmuso wa selehae a bopilwe ka bomasepala ba lokelang ho
thehwa naha yohle ya Rephaboliki.
Bolaodi ba phethahatso le ba lekgotla la ketsamolao bo beilwe diatleng tsa Lekgotla
la Masepala.
Masepala o na le tokela ya ho busa ka boithaopo merero ya metse ya baahi ba
yona, ho ya ka taolo ya molao wa naha le wa provense jwalo ka ha o hlahisitswe
Molaotheong.
Mmuso wa naha le wa provense e ke ke ya itshunya kapa ya sitisa bokgoni kapa
tokelo ya masepala ya ho sebedisa matla a yona kapa ho phethisa mosebetsi.

Sepheo sa mmuso wa selehae
152.

(1)

(2)

Maikemisetso a mmuso wa seleha ke—
(a) ho nehela baahi puso ya demokrasi e nang le boikarabelo;
(b) ho hlokomela phano ka ditshebeletso ho baahi ka mokgwa o tswellang;
(c) ho ntshetsa pele tswelopele ya baahi le moruo;
(d) ho ntshetsa pele tikoloho e bolokehileng e fanang ka bophelo bo botle
setjhabeng;
(e) ho kgothaletsa baahi le mekgatlo ya baahi ho kenya letsoho mererong ya
mmuso wa selehae.
Masepala o lokela ho leka ho fihlela maikemisetso a ngotsweng karolwaneng (1) ho
ya ka matla a ditjhelete le taolo.

Mesebetsi ya ntshetso pele ya masepala
153.

Masepala o lokela ho—
(a) theha le ho laola tsamaiso, ditekanyetso le merero e hlophisitsweng, le ho ela
hloko ditlhoko tsa setjhaba le ho ntshetsa pele moruo wa setjhaba; le
(b) ba le seabo mananeong a naha le provense.

77

KGAOLO 7: Mmuso wa Selehae

Bomasepala mmusong wa kopanelo
154.

(1)

(2)

Mmuso wa naha le wa provense, ka ditsela tsa lekgotla la ketsamolao le ka ditsela
tse ding di lokela ho tshehetsa le ho matlafatsa bokgoni ba bomasepala ho sebetsa
merero ya bona, ho sebedisa matla a bona le ho phethisa mesebetsi ya bona.
ketso ya molao wa naha kapa wa provense a amang boemo, mekgatlo, matla
kapa mesebetsi ya mmuso ya selehae o lokela ho phatlalletswa ho baahi hore ba
o hlahlobe ba be ba hlahise maikutlo mabapi le ona pele o hlahisetswa Seboka sa
Naha kapa lekgotla la provense la ketsamolao, ka mokgwa o tla dumella hore ho
be le mmuso wa selehae, masepala ya hlophisitsweng le batho ba bang ba nang le
kgahleho hore ba be le boemedi ho ya ka ketso ya molao.

Ho thehwa ha bomasepala
155.

(1)

(2)
(3)

(4)

Ho na le dihlopha tse latelang tsa masepala:
(a) Sehlopha A: Masepala ya nang le phethahatso ya masepala e ikgethileng le
matla a molao tikolohong ya ona.
(b) Sehlopha B: Masepala ya arolelanang matla a phethahatso le molao
tikolohong ya ona le Sehlopha C sa masepala dibakeng tseo e welang ho tsona.
(c) Sehlopha C: Masepala ya nang le matla a phethahatso le molao tikolohong e
kenyeletsang masepala e mengata.
Molao wa Naha o hlalose mefuta e fapaneng ya masepala e ka thehwang
sehlopheng ka seng.
Molao wa Naha o lokela ho—
(a) theha teko e laolang ha sebaka se tlameha ho ba le mokga o le mong wa A wa
masepala kapa ha e tlameha ho ba le masepala wa sehlopha B le C ha mmoho;
(b) ho theha tsela le mokgwa bakeng la ho fumana meedi ka bolaodi bo
ikemetseng
(c) ho ya ka karolo ya 229, ho etswe pehelo mabapi le lekala le nepahetseng la
matla le mesebetsi mahareng a bomasepala ha sebaka se na le bomasepala
sehlopheng B le C ha mmoho. Karolo ya matla le mesebetsi mahareng a
sehlopha B sa masepala le sehlopha C sa masepala e ka fapana le karolo
ya matla le mesebetsi mahareng a sehlopha B le o mong wa Masepala le
sehlopha C sa Masepala.
Molao o lebisitsweng karolwaneng (3) o lokela ho nehelana ka ditshebeletso tsa
masepala ka tsela e lekanang le e ka tswellang.
78

KGAOLO 7: Mmuso wa Selehae

(5)

Molao wa provense o lokela ho laola mefuta e fapaneng ya masepala ho thehwa
provenseng.
(6) Mmuso o mong le o mong wa provense o lokela ho theha bomasepala provenseng
ka tsela a tshwanang le molao o phethwang ka dikarolong tsa (2) le (3) le ka molao
kapa mekgwa e meng, o lokela ho—
(a) nehelana ka tlhokomelo le tshehetso ya mmuso wa selehae provenseng; le
(b) ntshetsapele tswelopele ya matla a mmuso wa selehae hore bomasepala ba
sebetse le ho laola ditaba tsa bona.
(6A) ......
[Karolwana (6A) e kentswe ke karolo 1 ya Molao wa tokiso ya boraro ya Molaotheo wa 1998 le ho
hlakolwa ke karolo 2 ya Molao wa tokiso ya leshome le metso e mmedi ya Molaotheo wa 2005.]

(7)

Mmuso wa Naha ho ya ka karolo 44 le mebuso ya provense matla a ho etsa molao le
phethahatso ho hlokomela phethahatso e tswileng matsoho ka bomasepala ho ya
ka ditaba tse hlahelang Dishejulung tsa 4 le 5, ka ho laola matla a bomasepala ka
matla a bona a phethahatso a lebisang karolong 156(1).

Matla le mesebetsi ya bomasepala
156.

(1)

(2)
(3)

(4)

Masepala o na le matla a phethahatso le tokelo ya tsamaiso ya—
(a) merero ya mmuso wa selehae e ngotsweng Karolong B ya Shejulu 4 le
Karolong B Shejulung 5 mmoho le
(b) morero ofe kapa ofe o nehetsweng ke molao wa naha kapa provense.
Masepala o ka etsa kapa wa phethahatsa melawana mabapi le tsamaiso e
phethahetseng ya merero eo e nang le nako ho e laola.
Ho ya ka dipehelo tsa karolo 151 (4), molawana o kgahlanong le molao wa naha
kapa provense ha o sebetse. Ha eba ho na le kgohlano pakeng tsa molao wa selehae
le naha le provense ha o sebetse ka lebaka la kgohlano eo ho lebisitsweng ho yona
karolong 149, molawana o amohelwe o nepahetse ha feela molao oo o sa sebetse.
Mmuso wa naha le wa provense e lokela ho abela kapa ho romela ho masepala, ka
tumellano le ho ya ka maemo a mang la a mang, tsamaiso ya ntlha e nngwe le e
nngwe e hlahellang Karolong A ya Shejulu 4 kapa Karolo A ya Shejulu 5 e amanang
le mmuso wa selehae; ha—
(a) morero oo o ka laolwa ka ho phethahala motseng; mme
(b) masepala o na le bokgoni ba ho o laola.

79

KGAOLO 7: Mmuso wa Selehae

(5)

Masepala o na le tokelo ya ho sebedisa matla afe kapa afe morerong o hlokahalang
kapa bakeng la tshebetso e phethahetseng ya mesebetsi ya ona.

Sebopeho le ho kgethwa ha Makgotla a Masepala
157.

(1)

ho ipapisitswe le Shejulu 6A, Lekgotla la Masepala le bopilwe ka—
(a) ditho tse kgethilweng ho ipapisitswe le karolwana (2) le(3); kapa
(b) e bang di nehetswe ke molao wa naha—
(i) ditho tse thontsweng ke Lekgotla le leng la Masepala hore di emele
Lekgotla leo; kapa
(ii) ditho tse kgethilweng ho ya ka serapa (a) le ditho tse kgethilweng ka
seratswana (i) sa serapa sena.

[Karolwana (1) e fetotswe ke karolo 1(a) ya Molao wa tokiso ya borobedi ya Molaotheo wa 2002 le ke
karolo 3 ya Molao wa tokiso ya leshome le metso e mehlano ya Molaotheo wa 2008.]

(2)

(3)

Ho kgethwa ha ditho tsa Lekgotla la Masepala jwalo ka ha ho lebeletswe
karolwaneng (1)(a), ho bolela hore ho lokela ho ipapisa le molao wa naha o
lokelang ho hlalosa tsamaiso ya—
(a) boemedi ba tekano ho ya ka karolo ya masepala ya lenane la naha la dikgetho,
mme e nehelana ka ho kgethwa ha ditho lenaneng la bonkgetheng ba mokga
e ngotswe ho ya ka boikgethelo ba lenane la mokga; kapa
(b) boemedi ba tekano jwalo ka ha ho hlalositswe temaneng ya (a) ho kopantswe
le tsamaiso ya boemedi ba lebatowa bo theilweng ka karolo ya masepala ya
lenane la naha la bakgethi.
Tsamaiso ya dikgetho ho ya ka dipehelo tsa karolwana (2) e lokela ho netefatsa hore
palo ya ditho kaofela e a lekana.

[Karolwana (3) e fetotswe ke karolo 1(b) ya Molao 8 wa 2002.]

(4)

(a) Ha eba tsamaiso ya dikgetho e kenyeletsa boemedi ba mabatowa, ho arolwa
ha mabatowa ao ho lokela ho etswa ke bolaodi boikemetseng bo thontsweng
ho ya ka dipehelo tsa, bo bile bo sebetsa ho ya ka, ditsamaiso le mekgwa e
balletsweng ke molao wa naha.
(b) ……

[Serapa (b) e hlakotswe ke karolo 3 ya Molao wa tokiso ya leshome le metso e mmedi ya Molaotheo
wa 2005.] [Karolwana (4) e fetotswe ke karolo 2 ya Molao wa tokiso ya boraro ya Molaotheo wa 1998.]

(5)

Motho a ka kgetha masepaleng ha feela eba motho eo o ngodisitswe karolong eo ya
masepala lenaneng la bakgethi la naha.
80

KGAOLO 7: Mmuso wa Selehae

(6)

Molao wan aha o hlaloswang karolwaneng (1) (b) o lokela ho theha mokgwa o
dumellang mekga le tjantjello e hlahellang Lekgotleng la Masepala le etsang
kgetho ho ka emelwa ka ho lekana Lekgotleng la Masepala moo kgetho e etswang.

Ditho tsa Makgotla a Masepala
158.

(1)

(2)

(3)

Moahi e mong le e mong ya nang le tokelo ya ho kgetha Lekgotla la Masepala o na
le tokelo ya ho kgethelwa ho ba setho sa Lekgotla leo; ntle le—
(a) mang kapa mang ya thontsweng, kapa ya tshebeletsong ya masepala a bile
a fumana moputso ka ho thonngwa hoo kapa tshebetso eo mme a e so ka a
tshwarelwa ho sitisweng ho ya ka molao wa naha;
(b) mang kapa mang ya thontsweng kapa a le tshebeletsong ya mmuso boemong
bo bong, mme a fumana moputso ka ho thonngwa hoo kapa mosebetsi oo, a
bile a sitiseha ho ba setho sa Lekgotla la Masepala ho ya ka dipehelo tsa molao
wa naha.
(c) mang kapa mang ya ntshitsweng ho ka kgetha Sebokeng sa Naha kapa a
ntshitswe ho ya ka dipehelo tsa karolo 47 (1)(c), (d) kapa (e) ho ba setho sa
Seboka;
(d) setho sa Seboka sa Naha, moromuwa wa Lekgotla la Naha la Diprovense kapa
setho sa lekgotla la ketsamolao la provense empa ho ntshuwa hona ha ho ame
setho sa Lekgotla la Masepala le emetseng mmuso wa selehae Lekgotleng la
Naha; kapa
(e) setho sa Lekgotla le leng la Masepala le ha ho ntshuwa hona ho sa ame setho
sa Lekgotla la Masepala le emetseng Lekgotla Lekgotleng le leng la Masepala
la tlhophiso ya yona e sa tshwaneng.
Motho ya ke keng a kgethelwa ho ba setho sa Lekgotla la Masepala ho ya ka
dipehelo tsa karolwana (1) (a), (b),(d) le (e), e ka nna ya eba nkgetheng wa Lekgotla
ho ya ka meedi kapa maemo a thehilweng ke molao wa naha.
Dikgeo tsa mosebetsi Lekgotleng la Masepala ditshwanetse ho tlwatswa ho latela
molao wa naha.

[Karolwana (3) e kentswe ke karolo 4 ya Molao wa tokiso ya leshome le metso e mehlano ya
Molaotheo wa 2008.]

Dipehelo tsa Makgotla a Masepala
159.

(1)

Nako ya Lekgotla la Masepala ke dilemo tse sa feteng hlano jwalo ka ha ho hlwauwe
molaong wa naha.
81

KGAOLO 7: Mmuso wa Selehae

(2)

(3)

E bang lekgotla la masepala le qhalwa ho latela molao wa naha kapa ha nako ya
teng e fihla pheletsong, dikgetho ditshwanetse ho etswa matsatsing a 90 ka mora
hore nako ya teng e feele kapa le qhalwe
Lekgotla la masepala, ntle le lekgotla le qhaduweng ho latela karolo 139, le dula
le sebatsa ho tloha ka nako eo le qhaduweng ka yona kapa nako ya teng e fihle
pheletsong ho fihlela le kgotla le leng le kgethwa.

[Karolo 159 e fetotswe ke karolo 1 ya Molao 2 wa 1998.]

Mekgwa ya tshebetso ya ka hare
160.

(1)

(2)

(3)

(4)
(5)

Lekgotla la Masepala—
(a) le etsa diqeto tse amang ho sebediswa ha matla ohle le tshebetso ya
mesebetsi yohle ya masepala;
(b) le kgetha modulasetulo;
(c) le ka kgetha komiti ya phethahatso le dikomiti tse ding, ho ya ka molao wa
naha; le
(d) a ka hira basebetsi ba bohlokwa ho etsa mosebetsi.
Mesebetsi e latelang e ke ke ya nehelwa ke Lekgotla la Masepala:
(a) ho fetisa melao ya selehae;
(b) ho amohela tekanyetso;
(c) ho kenngwa ha ditefello le makgetho a mang; le
(d) ho nyollwa ha dikadimo.
(a) Boholo ba ditho tsa Lekgotla la Masepala bo tshwanetse bo be teng pele
kgetho e etswa ntlheng efe kapa efe.
(b) Dipotso tsohle tse amang ditaba tse boletsweng karolwana (2) di laolwa ke
qeto e nkuweng ke Lekgotla la Masepala ka tshehetso ya kgetho ya boholo ba
ditho tsa yona.
(c) Dipotso tsohle tse ding tse Lekgotleng la Masepala di nkelwa qeto ke boholo
ba dikgetho tse nkilweng.
Ha ho molawana o ka fetiswang ke Lekgotla la Masepala ka ntle ha eba—
(a) ditho tsohle tsa Lekgotla di filwe tsebiso e nepahetseng; le
(b) molawana o sisintsweng o phatlaladitswe hore setjhaba se hlahise maikutlo.
Molao wa naha o ka nehelana ka mokgwa bakeng la ho hlwaya—
(a) boholo ba Lekgotla la Masepala;
(b) hore na Makgatlo ya Masepala e ka kgetha komiti ya phethahatso kapa komiti
efe kapa efe e nngwe; kapa
82

KGAOLO 7: Mmuso wa Selehae

(6)

(7)

(8)

(c) boholo ba komiti ya phethahatso kapa komiti efe kapa efe e nngwe ya
Lekgotla la Masepala.
Lekgotla la Masepala le ka etsa melawana e ballang melao le ditaelo mabapi le—
(a) ditlhophiso tsa ka hare;
(b) tshebetso ya teng le ditsamaiso; le
(c) motheo, sebopeho, mekgwa ya tshebetso, matla le mesebetsi ya dikomiti tsa
teng.
Lekgotla la Masepala le lokela ho phetha tshsebetso ya yona ka tsela e bonaletsang
mme le ka kwala dikopano tsa lona kapa dikomiti tsa yona ha ho hlokeha ho ka etsa
jwalo ho nahanwang ka sebopeho sa mosebetsi o etswang.
Ditho tsa Lekgotla la Masepala ba tlamehile ho ba le seabo ditsamaisong le
dikomiting ka tsela e—
(a) dumella mekga le ditabatabelo tse hlahellang ka hara Lekgotla hore le emelwe
hantle;
(b) tsamaelana le demokrasi; le
(c) ka laolwa ke molao wa naha.

Menyetla
161.

Molao wa provense o itshetlehile ka moralo wa molao wa naha o ka hlophisetsa
ditshwanelo le diteballo tsa Makgotla le ditho tsa teng.

Phatlalatso ya melawana ya masepala
162.

(1)
(2)
(3)

Molawana wa masepala o kena tshebetsong ha o se o phatlaladitswe gazeteng ya
provense eo.
Gazete ya semmuso ya provense e lokela ho phatlalatsa molawaneng wa masepala
ka kopo ya masepala eo.
Melawana ya masepala e lokela ho fihlellwa ke bohle.

Mmuso wa selehae o hlophisitsweng
163.

Molao wa Palamente o fetisitsweng tlasa taolo ya karolo 76 o lokela ho—
(a) dumella kananelo ya ditlhophiso tsa naha le tsa provense tse emetseng
bomasepala;
(b) lekola ditsamaiso tseo ka tsona mmuso wa selehae o ka—
(i) rerisanang le mmuso wa naha le wa provense ka;
83

KGAOLO 7: Mmuso wa Selehae

(ii) thonya ditho tse ka kenyang letsoho Lekgotleng la Naha la Diprovense;
(iii) ho ba ke seabo tsamaisong e hlalositsweng molaong wa naha karolong
221(1)(c).
[Karolo 163 e fetotswe ke karolo 4 ya Molao wa tokiso ya bosupa ya Molaotheo wa 2001.]

Dintlha tse ding
164.

Dintlha tse tobaneng le mmuso wa selehae e seng teng Molaotheong e ka hlongwa ka
molao wa naha kapa wa provense o itshetlehileng ka moralo wa molao wa naha.

84

KGAOLO 8: Makgotla le Tsamaiso ya Toka

CHAPTER 8
Makgotla le Tsamaiso ya Toka
Bolaodi ba Toka
165.

(1)
(2)

(3)
(4)

(5)
(6)

Bolaodi ba toka ba Rephaboliki bo diatleng tsa makgotla.
Makgotla a ikemetse a laolwa feela ke Molaotheo le molao oo a lokelang ho
o sebedisa ntle le ho sekamela lehlakoreng lefe kapa lefe ntle le tshabo kapa
kgethollo.
Ha ho motho kapa lekala la puso le tokelo ya ho itshunyatshunya ditshebetsong tsa
makgotla.
Ka thuso ya molao le metjha e meng makala a puso a lokela ho thusana le
makgotla ho etsa bonnete ba boikemelo, ho hloka tshekamelo, seriti, phihlelleho le
kutlwahalo, di tle di netefatswe.
Taelo kapa qeto eo lekgotla le e entseng e tlama batho bohle ba amehang esita le
makala ohle a puso a amehang.
Moahlodi e moholo ke hlooho ya tsa toka mme o nka maikarabelo ho dima ho
thehwa le ho beha leihlo mekgweng le maemo bakeng la mesebetsi ya molao
makgotleng ohle.

[karolwana (6) e kentswe ke karolo 1 ya Molao 17 wa 2012.]

Mokgwa wa tshebetso wa toka
166.

Makgotla ke—
(a) Lekgotla la Molaotheo;
(b) Lekgotla le Phahameng la Boipiletso;
(c) Lekgotla le Phahameng la Afrika Borwa, le lekgotla le leng le le leng la
boipiletso le phahameng le ka hlongwang ka Molao wa Palamente hore le
sebetsane le boipiletso bo tswang lekgotleng le leng le leng le tshwanang le
Lekgotla le Phahameng la Afrika Borwa;
(d) Makgotla a Bomaseterata; le
(e) Makgotla a mang a theuweng ho ya ka Molao wa Palamente, ho kenyeletsa
le lekgotla le leng le le leng leo boemo ba lona bo tshwanang le ba lekgotla le
phahameng la Afrika Borwa kapa kapa Makgotla a Bomaseterata.
[Karolwana (c) le (e) difetotswe ke karolo 2 ya Molao wa tokiso ya leshome le metso e supileng ya
Molaotheo wa 2012.]

85

KGAOLO 8: Makgotla le Tsamaiso ya Toka

Lekgotla la molaotheo
167.

(1)

Legotla la Molaotheo le bopilwe ka Moahlodi e moholo, Motlatsi wa Moahlodi e
moholo le baahlodi ba bang ba robong.

[Karolwana (1) e fetotswe ke karolo 11 ya Molao 6 wa 2001.]

(2)
(3)
		

		

ntlha e ka pela lekgotla la Molaotheo e tshwanetse e mamelwe bonyane ke
baahlodi ba robedi.
Lekgotla la Molaotheo—
(a) ke lekgotla le ka sehlohlolong Rephaboliking; mme
(b) le ka etsa qeto—
(i) dintlheng tsa molaotheo; le
(ii) ntlheng e nngwe le e nngwe, e bang Lekgotla la Molaotheo le nehelana
ka tumello ya ho ka etsa boipiletso ka tlasa mabaka a dintlha tse bakang
ngangisano ntlheng ya molao wa bohlokwa ba setjhaba ka kakaretso e
leng hore e tshwanetse e shebisiswe ke lekgotla, le
(c) ho etsa qeto ya makgaolakgang matleng a teng a ho laola.
[karolwana (3) e fetotswe ke Molao 17 wa 2012.]

(4)

(5)

Lekgotla la Molaotheo le ka—
(a) etsang qeto dingangisanong tse pakeng tsa makala a puso a naha kapa
provense ka boemo ba Molaotheo, matla le ditsehebetso tsa makala a puso.
(b) etsang qeto ka tumellano ya Bili ya Palamente kapa provense le Molaotheo
empa ha hona ho ka etsahala tlasa mabaka a ngotsweng karolong 79 kapa 121
(c) etsa qeto ka dikopo tsa mosebetsi tse ngotsweng karolong 80 kapa 122;
(d) etsa qeto ka ho ba molaotheo hwa phetolo efe kapa efe Molaotheong;
(e) etsa qeto hore Palamente kapa Mopresidente o hlolehile ho phethisa ditokelo
tsa Molaotheo.
(f) tiiseletsa molaotheo wa provense ho ya ka dipehelo tsa karolo ya 144.
Ke Lekgotla la Molaotheo le etsa qeto ya makgaolakgang ka hore na Molao wa
Palamente, Provense kapa ketso ya Mopresidente e itshetlehile ka Molaotheo
mme le lokela ho tiiseletsa taelo ya ho se sebetse e ntshitsweng ke Lekgotla le
Phahameng la Boipiletso, Lekgotla le Phahameng la Afrika Borwa kapa lekgotla la
boemo bo lekanang, pele taelo eo e ka ba le matla a tshebetso.

[Karolwana (5) e fetotswe ke karolo 3 ya Molao 17 wa 2012.]

86

KGAOLO 8: Makgotla le Tsamaiso ya Toka

(6)

(7)

Ka thuso ya molao wa naha kapa melawana ya Lekgotla la Molaotheo motho o
lokela ho dumellwa ho, ha e le tabatabelong ya molao le ka tumello ya Lekgotla la
Molaotheo—
(a) itlisetsa taba Lekgotleng la Molaotheo ntle ho potoloho kapa
(b) a etse boipiletso ka ho otloloha Lekgotleng la Molaotheo ho tswa lekgotleng
lefe kapa lefe.
Ntlha e amanang le Molaotheo e akaretsa taba efe kapa efe ya tlhaloso, tshireletso
kapa tshebediso ya Molaotheo.

Lekgotla le Phahameng la Boipiletso
168.

(1)

Lekgotla le Phahameng la Boipiletso le bopilwe ka Moahlodi e Moholo, Motlatsi wa
Moahlodi e Moholo le palo e itseng ya baahlodi ba boipiletso ba hlomamisitsweng
ka Molao wa Palamente.

[karolwana (1) e lokisitswe ke karolo 12 ya Molao 6 wa 2001.]

(2)

Taba e tlisitsweng Lekgotleng le Phahameng la Boipiletso e lokela ho sebetswa ke
palo e behilweng ke Molao wa Palamente.

[karolwana (2) e fetotswe ke karolo 12 ya Molao 16 wa 2001.]

(3)

(a) Lekgotla le Phahameng la Boipiletso le ka etsa qeto ka boipiletso bo tobaneng
le taba efe kapa efe e tswang Lekgotleng le Phahameng la Afrika Borwa kapa
lekgotleng le boemong bo lekanang le ba Lekgotla le Phahameng la Afrika
borwa, ka ntle le dintlha tsa basebetsi kapa ditlhodisano ho ya ka moo Molao
wa Palamente o ka hlwayang ka teng.
(b) Lekgotla le Phahameng la Boipiletso le ka etsa qeto feela ho—
(i) boipiletso;
(ii) ditaba tse tobaneng le boipiletso;
(iii) ntlha e nngwe le e nngwe e lebisitsweng ho lona tlasa mabaka a
hlaloswang ke Molao wa Palamente.

[karolwana (3) e fetotswe ke karolo 4 ya Molao 17 wa 2012.]

Lekgotla le Phahameng la Afrika Borwa
169.

(1)

Lekgotla le Phahameng la Afrika Borwa le ka etsa qeto—
(a) ntlha efe kapa efe ya Molaotho ka ntle ho ntlha eo—
(i) Lekgotla la Molatheo le dumetseng ho e mamela ho latela karolo 167(6)
(a); kapa
87

KGAOLO 8: Makgotla le Tsamaiso ya Toka

(2)

(3)

(ii) e nehetswe ke Molao wa Palamente lekgotleng le leng le nang le matla a
tshwanang le a Lekgotla le Phahameng la Afrika Borwa;
(b) taba efe kapa efe e sa rerelwang lekgotla le leng ho ya ka Molao wa
Palamente.
Lekgotla le Phahameng la Afrika Borwa le akga ka hare Dikarolo tse hlwauweng ke
Molao wa Palamente, Molao oo o tshwanetse o nehelane bakeng la—
(a) ho thwehwa ha Dikarolo, ka setulo se le seng kapa tse pedi ka hare ho Karolo
(b) ho nehelana ka matla ho Karolo kapa setulo ho Karolo.
Karolo e nngwe le e nngwe ya Lekgotla le Phahameng la Afrika Borwa—
(a) e na le Mookamedi wa Baahlodi;
(b) e ka ba le Motlatsi wa Mookamedi wa Baahlodi a le mong kapa ba mmalwa; le
(c) e na le palo ya baahlodi e hblwauweng ho latela molao wa naha.

[karolo 169 e fetotswe ke karolo 5 ya Molao 17 wa 2012.]

Makgotla a mang
170.

Makgotla kaofela ntle le a hlalositsweng karolong 167, 168 le 169 a ka etsa qeto ntlheng
e hlwauweng ke Molao wa Palamente empa lekgotla leo boemo ba lona bo leng ka tlase
ho ba Lekgotla le Phahameng la Afrika Borwa ha le na tokelo ya ho botsisisa kapa ho etsa
qeto ka molao o molaotheong kapa ketso e nngwe le e nngwe ya Mopresidente.
[karolo 170 e fetotswe ke karolo 6 ya Molao 17 wa 2012.]

Mokgwa wa tshebetso wa lekgotla
171.

Makgotla ohle a sebetsa tlasa taolo ya molao wa naha mme melawana le ditsamaiso tsa
ona a lokela hore a di dumellwe ke ona.

Matla a makgotla a molao ditabeng tsa molaotheo
172.

(1)

Moo lekgotla le nang le matla a ho tshohla taba e amanang le Molaotheo—
(a) le lokela hore le phatlalatse hore molao ofe kapa ofe kapa ketso efe kapa efe e
sa dumellaneng le Molaotheo, ha e na tokelo ya ho sebetsa ho ya ka moo e sa
dumellaneng le Molaotheo ka teng.
(b) le ka fana ka taelo e nang le toka ebile e se na tshekamelo e akgang—
(i) taelo e kgaolang tshebetso e qalang moraong ya phatlalatso ya tlhokeho
ya matla mmoho le

88

KGAOLO 8: Makgotla le Tsamaiso ya Toka

(2)

(ii) taelo e emisang tshebetso ya phatlalatso ya ho se sebetse ka nako e
itseng tlasa dipehelo tse itseng hore bolaodi bo amehang bo nang le
tshwanelo bo tle bo fumantshwe sebaka sa ho lokisa phoso eo.
(a) Lekgotla le Phahameng la Boipiletso, Lekgotla le phahameng kapa Lekgotla le
leng la boemo bo lekanang le ka etsa taelo ka kamano ya Molao wa Palamente
kapa wa Provense esita le ketso efe feela ya Mopresidente feela taelo e reng ha
ho tumellano le Molaotheo e ke ke ya kena tshebetsong ho fihlela Lekgotla la
Molaotheo le e ananela.

[Temana (a) e fetotswe ke karolo 7 ya Molao wa tokiso ya leshome le metso e supileng ya Molaotheo
wa 2012.]

(b) Lekgotla le fanang ka qeto ya tlhokahalo ya tshebetso le ka etsa thibela ya
nakwana kapa ya fana ka tshihlollo ya nakwana ho ba lehlakoreng le itseng
la phehisano kapa le ka etsa kgefutso tshebetsong ya ngangisano ho fihlela
Lekgotla la Molaotheo le etsa qeto ka tshebetso ya Molao oo kapa ketso eo.
(c) Ke Molao wa naha o lokelang ho lokiselletsa phethisetso ya qeto e supang ho
se dumellane le Molaotheo Lekgotleng la Molaotheo.
(d) Motho ofe kapa ofe kapa lekala la mmuso le nang le tjhesehelo le ka etsa
boipiletso kapa ka bo lona la etsa kopo Lekgotleng la Molaotheo hore le
ananele kapa le fetolo taelo ya ho se sebetse molaotheong o entsweng le
lekgotla la dipehelo tsa karolwana ena.

Matla a ona
173.

Lekgotla la Molaotheo, Lekgotla le Phahameng la Boipiletso le Lekgotla le Phahameng
la Afrika Borwa ka bo ona a na le matla a ho sireletsa le ho laola ditsamaiso tsa ona le ho
tswellisa molao wa botjhaba ho hlokometswe a toka.
[karolo 173 e fetotswe ke karolo 8 ya Molao 17 wa 2012.]

Kgetho ya basebeletsi ba mmuso ba toka
174.

(1)

(2)

Mosadi kapa monna ofe kapa ofe ya nang le thupelo e tshwanelehang ebile e
le motho wa sebele a ka thonngwa ho ba wa tsa toka. Motho ofe kapa ofe ya
thonngwang ho ba setho sa Lekgotla la Molaotheo o lokela hore e be e le moahi wa
Afrika Borwa.
ho a hlokahala hore ha ho thonngwa ditho tsa botshwari ba tsa toka ho bontshwe
ka moo setjhaba sa Afrika Borwa se bopilweng ka teng ho ya ka merabe le bong.
89

KGAOLO 8: Makgotla le Tsamaiso ya Toka

(3)

Ka morao ho hore a rerisane le Khomishene ya Ditshebeletso tsa Toka le baetapele
ba mekgwa e nang le baemedi Sebokeng sa Naha sa Lekgotla la ketsamolao,
Mopresidente jwalo ka hlooho ya phethahatso ya naha o thonya Moahlodi e
moholo le Motlatsi wa Moahlodi e moholo wa Lekgotla la Molaotheo, e re ha a se a
rerisane le Khomishene ya Ditshebeletso tsa Toka a thonye President le Motlatsi wa
Mopresidente wa Lekgotla le Phahameng la Boipiletso.

[Karolwana (3) e fetotswe ke karolo 13 ya Molao wa tokiso ya botshelela ya Molaotheo wa 2001.]

(4)

Baahlodi ba bang ba lekgotla la phethathatso ba thonngwa ke Mopresidente e leng
hlooho ya phethahatso ya setjhaba ka mora hore a rerisane le Moahlodi e moholo
wa Lekgotla la Molaotheo le baetapele ba mekga e emetseng Sebokeng sa Naha,
sebetsa ka mokgwa ona:
(a) Khomishene ya Ditshebeletso tsa Toka e loka ho etsa lenaneo la mabitso a
bathonngwa le nang le mabitso a mararo ka hodimo ho palo ya batho ba
lokelang ho thonngwa mme e nehe Mopresidente lenaneo leo.
(b) Mopresidente o ka thonya batho bao a ba batlang ka lenaneo lena mme a be a
tsebise tsebise Khomishene ya Ditshebeletso tsa Toka a bile a fana ka mabaka
haeba ba bang ba bathonngwa ba sa amohelehe mme ho ntse ho hlokahala
hore ho thonngwe.
(c) Khomishene ya Ditshebeletso tsa Toka e lokela ho tlaselletsa lenaneo leo ka
bathonngwa mabitso a mang mme Mopresidente o lokela ho thonya motho
kapa batho ba kwalang dikgeo tse salletseng ka lenaneo le tlatselleditsweng.

[Karolwana (4) e fetotswe ke karolo 13 ya Molao wa tokiso ya botshelela ya Molaotheo wa 2001.]

(5)
(6)
(7)

(8)

Ka dinako tsohle, bonyane bathonngwa ba bane e be batho bao nakong ya ho
thonngwa ha bona Lekgotleng la Molaotheo e ne e le baahlodi.
Mopresidente o lokela hore ha a thonya baahlodi ba bang ka keletso ya Khomishene
ya Ditshebelletso tsa Toka.
Bahlanka ba bang ba tsa toka ba lokela ho thonngwa ka dipehelo tsa dipehelo
tsa Molao wa Palamente o lokelang ho esa bonnete ba hore ho thonngwa ho
phahamiswa ho tloswa sebakeng se itseng ba iswa ho se seng kapa ho lelekwa
kapa ho kgalemelwa ha bahlanka bana ba tsa toka ho etsahala ho se kgethollo kapa
tshekisetso.
Pele bahlanka ba tsa toka ba qala mosebetsing ba lokela ho etsa kano kapa
boitlamo jwalo ka ha ho boletswe Shejulung 2 hore ba tla boulella ba be ba
sirelletse Molaotheo.
90

KGAOLO 8: Makgotla le Tsamaiso ya Toka

Ho kgethwa ha Baahlodi ba nakwana
175.

(1)

(2)

Mopresidente a ka thonya mosadi kapa monna hore a tshwarele mohlaodi wa
Lekgotla la Molaotheo ha eba ho hlahile sekgeo ofising e nngwe le e nngwe kapa
ha motho wa ofisi eo a le siyo. Mohlaodi eo a thonngwe ka keletso ya setho sa
Kabinete se ikarabellang ho tsamaiso ya toka ka tumellano le Moahlodi e moholo, le
ho kgethwa e le Motlatsi wa Moahlodi e moholo wa nakwana e tshwanetse e etswe
boemong ba baahlodi ba kgethetsweng Lekgotleng la Molaotheo ho latela karolo
174(4).
Setho sa Kabinete se ikarabellang ho tsa tsamaiso ya toka se lokela thonya baahlodi
ba bang ba tshwereng mokobobo hore ba kene makgotleng a mang ka mora hoba
a rerisane le moahlodi e moholo wa lekgotla leo moahlodi wa nakwana a tlang ho
sebetsa ho lona.

[Karolo 175 e fetsotswe ke karolo 9 ya Molao wa tokiso ya leshome le metso e supileng wa Molaotheo
wa 2012.]

Dipehelo tsa mosebetsi le moputso
176.

(1)

Moahlodi wa Lekgotla la Molaotheo o thonngwa hore a tle a sebetse dilemo tse 12
e leng nako e ke keng ya tsoselletswa kapa ho fihblela a ba dilemo tse 70, kapa e tla
fihla pele, ntle le ha molao wa Palamente o eketsa nako ya mosebetsi wa moahlodi
wa Lekgotla la Molaotheo.

[Karolwana (1) e fetotswe ke karolo15 ya Molao 16 wa 2001.]

(2)
(3)

Baahlodi ba bang ba dula mosebetsing ho fihlela ba ntshwa tshebetsong tlasa taolo
ya Molao o tlasa taolo ya molao wa Palamente.
Meputso, ditumello le dikuno tsa baahlodi di ke ke tsa fokotswa.

Ho ntshuwa mosebetsing
177.

(1)

(2)

Moahlodi a ka ntshwa mosebetsing, ha feela—
(a) Khomishene ya Ditshebeletso tsa Toka e ka fumana hore moahlodi eo ke
seqhwala ha a sa na boiphihlelo kapa o fumanwe a le molato wa ketso e mpe;
hape
(b) Seboka sa Naha se ka batla hore moahlodi a ntshwe mosebetsing ka qeto e
tshehetswang ke dikarolo tse pedi ho tse tharo tsa ditho tsa sona.
Mopresidente a tlose moahlodi mosebetsing ha ho amohetswe hore moahlodi a
tloswe.
91

KGAOLO 8: Makgotla le Tsamaiso ya Toka

(3)

Mopresidente, ka keletso ya Khomishene ya Tshebeletso ya Molao, a ka kgaola
moahlodi mosebetsing eo e leng motsamaisi wa mosebetsi ho ya karolwana (1).

Khomishene ya ditshebeletso tsa toka
178.

(1)

Ho na le Khomishene ya Ditshebeletso tsa toka e bopilweng ka—
(a) Moahlodi e moholo eo e leng modulasetulo wa dikopano tsa Khomishene;
(b) Mopresident wa Lekgotla le phahameng la boipiletso;

[Serapa (b) sefetotswe ke karolo 16(a) ya Molao wa tokiso ya botshelela ya Molaotheo wa 2001.]

(c) Moahlodi e Moholo a le mong ya thontsweng ke Baahlodi Phahametseng ba
bang;
(d) Setho sa Kabinete se ikarabellang ho tsa toka kapa moemedi wa yona ya
thontsweng ke setho seo sa Kabinete;
(e) Babuelli ba babedi ba ntseng ba le mosebetsing ba thontsweng ke moifo wa
babuelli hore ba emele barupellwa ba babuelli kaofela mme ba thontswe ke
Mopresidente;
(f) Babuelli ba babedi ba ntseng ba le mosebetsing ba thontsweng ke moifo wa
babuelli hore a emele barupellwa ba babuelli kaofela mme ba thontswe ke
Mopresidente.
(g) Morupelli a le mong wa molao ya thontsweng ke barupelli ba molao
Diyunivesiting tsa Afrika Borwa;
(h) Batho ba tsheletseng bao Seboka sa Naha se ikgethetseng bona hara ditho tsa
sona bao ho bona bonyane ba bararo e leng ditho tsa mekgwa ya kganyetso e
teng Sebokeng.
(i) Baromuwa ba ho ya ho ile ba bane bao mmoho ba kgethilweng ke Lekgotla la
Naha la Diprovense ka tshehetso ya dikgetho tsa diprovense tse tsheletseng
bonyane;
(j) batho ba bane ba thontsweng ke Mopresidente jwalo ka ha e le hlooho ya
phethahatso ya naha le ka ho kopana le baetapele ba mekga e nang le ditho
Sebokeng sa Naha; le
(k) ha ho tadimanwe le merero e tobaneng le Karolo ya Lekgotla le Phahameng la
Afrika Borwa, Moahlodi ya Phahameng wa karolo eo le Tonakgolo ya provense
e kgethilweng.
[Serapa (k) sefetotswe ke karolo 2(a) ya Molao wa tokiso ya bobedi ya Molaotheo wa 1999 le ke karolo
16(b) ya Molao wa tokiso ya botshelela ya Molaotheo wa 2001 le ke karolo 10 ya Molao wa tokiso ya
leshome le metso e supileng ya Molaotheo wa 2012.]

92

KGAOLO 8: Makgotla le Tsamaiso ya Toka

(2)

(3)

(4)
(5)

(6)
(7)

Ha eba palo ya batho ba thontsweng moilong wa babuelli kapa maqwetha a lekana
le palo ya dikgeo tse lokelang ho kwalwa ho ya ka dipehelo tsa karolwna (1)(c)
kapa (f) e lekana le palo ya dikgeo tse lokelang ho kwalwa Mopresidente o lokela
ho ba kenya dikgeong tseo. Ha palo ya batho ba thontsweng e leta palo ya dikgeo
tse lokelang ho kwalwa Mopresidente ha a se a rerisane le motho ya amehang,o
lokela ho kwalwa dikgeo tse teng ka batho ba thontsweng a hlokometse hore ba
kgethilweng ba emetse sebopeho sa mosebetsi ohle.
Ditho tsa Khomishene tse thontsweng ke Lekgotla la Naha la Diprovense di tla dula
tshebetsong ho fihlela ho kenngwa ba bang sebokeng sa bona mmoho kapa ho
fihlela sekgeo se seng sa bona se buleha. Ditho tse ding tse thontsweng kapa tsa
kgethelwa Khomishene ba sebetsa ho fihlela ba tloswa ke bao ba ba thontseng
kapa ba ba kgethileng.
Matla le mesebetsi ya Khomishene ya Ditshebeletso tsa Toka ke tseo e di filweng ke
Molaotheo le Molao wa naha.
Khomishene ya Ditshebeletso tsa Toka e tla eletsa mmuso wa naha mererong e
tobaneng le basebeletsi ba tsa toka le tsamaiso tsa tsa toka empa ha e tshohla
taba ele kapa ele ntle ho ho thonngwa ha moahlodi e ka kopana ntle ho ditho tse
thontsweng tlasa dipehelo tsa karolwana (1)(h) le (i).
Khomishene ya Ditshebeletso tsa Toka e ka ipehela tsamaiso tsa yona empa diqeto
tsa Khomishene di nkwe ka bongata ba ditho tsa yona.
e bang Moahlodi e Moholo kapa mopresidente wa lekgotla le phahameng la
boipiletso a sa kgone ho sebeletsa Khomishene nakwana, Motlatsi wa Moahlodi e
Moholo kapa Motlatsi wa mopresidente wa lekgotla le phahameng la boipiletso a
ka sebetsa boemong ba hae Khomisheneng.

[Karolwana (7) e kentswe ke karolo 2(b) ya Molao wa tokiso ya bobedi ya Molaotheo wa 1998 le ho
fetolwa ke karolo 16(c) ya Molao wa tokiso ya botshelela ya Molaotheo wa 2001.]

(8)

Mopredidente le batho ba kgethang ditho tsa Khomishene ho latela karolwana
(1)(c), (e), (f) le (g) di ka kgetha ka mokgwa o tshwanang, ditho tse tla sebetsa
bakeng la ditho tses ding ho ka sebeletsa Khomishene ha setho se le siyo nakwana
ka le baka la ho se kgone ha hae ka hare ho Rephaboliki kapa ka lebaka le leng le
utlwahalang.

[Karolwana (8) e kentswe ke karolo 2(b) ya Molao 2 wa 1998.]

93

KGAOLO 8: Makgotla le Tsamaiso ya Toka

Bolaodi ba botjhotjhisi
179.

(1)

(2)

(3)

(4)
(5)

(6)

Rephaboliki yohle ho na le bolaodi bo le bong ba ho tjhutjhisa bo bopilweng ka
Molao wa Palamente, mme bo bopilwe ka—
(a) Molaodi wa Naha wa Botjhutjhisi eo e leng hlooho ya balaodi ba batjhutjhisi
mme o thonngwa ke Mopresidente jwalo ka hlooho ya phethahatso ya naha le
(b) Balaodi ba tsa Botjhutjhisi le batjhutjhisi jwalo ka ha molao wa Molao wa
Palamente o hlalosa.
Bolaodi ba batjhutjhisi bo na le matla a ho kganna diqoso tsa botlokotsebe ka
lebitso la puso le ho phethisa tsohle tse amanang le tsamaiso ya diqoso tsa
botlokotsebe.
Molao wa naha o lokela ho netefatsa hore Balaodi ba tsa Botjhutjhisi—
(a) ba na le mangolo a lokelang,hape
(b) ba ikarabella mererong ya ho tjhutjhisa dinyewe tse itseng ho hlokometswe
dipehelo tsa karolwaneng (5).
Molao wa naha o lokela ho netefatsa hore bolaodi ba ho tjhutjhisa mosebetsi wa
bona ntle ho letswalo tshabo, kgethollo kapa leeme
Molaodi wa Naha wa Botjhutjhisi o lokela—
(a) ho hlwaya, ha a se a dumellane le Letona a bile a se a rerisane le Balaodi ba tsa
Botjhutjhisi ho theha leano la ho tjhutjhisa le lokelang hore le hlomphuwe ha
ho tjhutjhiswa.
(b) hore a fane ka ditataiso tsa leano tse ba lokelang ho ikokobeletsa tsona
tsamaisong ho tjhutjhisa
(c) ho kena tsamaisong ya ho tjhutjhisa ha ho sa ikamahanngwe le ditataiso tsa
leano,hape
(d) a ka boela a lekodisisa qeto ya ho qosa kapa ho se qose ka mora ho rerisana le
Molaodi wa tsa ho tjhutjhisa ya amehang ho ba a nke boipiletso bo hlahang
ho ba amehang ka nako e behilweng ke Molaodi wa Setjahaba wa tsa
Botjhutjhisi:
(i) Moqosuwa.
(ii) Moqosi.
(iii) Motho ofe kapa ofe kapa mokga ofe kapa ofe eo Molaodi wa Naha a
nahanang hore o tla tshwaneleha.
Setho sa Kabinete se ikarabellang ho tsamaisong ya toka se lokela ho nka
boikarabelo ba ho qetela tebang le bolaodi ba tsamaiso ya ho tjhutjhisa.

94

KGAOLO 8: Makgotla le Tsamaiso ya Toka

(7)

Merero yohle e meng e amang le bolaodi ba ho tjhutjhisa e lokela ho laolwa ke
molao wa naha.

Ditaba tse ding tse amang tsamaiso ya toka
180.

Merero e meng e mabapi le tsamaiso ya tsa toka e sa hlahelleng Molaotheong e lokela ho
tsamaiswa ka molao wa naha ho kenyelletswa le—
(a) mananeo a thupello ya baokamedi ba tsa toka;
(b) mekgwa e sebetsanang le dipehelo ka balodi ba tsa toka;
(c) ho ba le seabo ha batho ba bang ka ntle ho basebeletsi ba toka qetong ya
lekgotla.

95

KGAOLO 9: METHEO YA PUSO E TSHEHETSANG MOLAOTHEO WA DEMOKRASI

KGAOLO 9
METHEO YA PUSO E TSHEHETSANG
MOLAOTHEO WA DEMOKRASI
Ho thehwa le tsamaiso ya puso
181.

(1)

(2)

(3)

(4)
(5)

Metheo ena e latelang ya puso e matlafatsa demokrasi e tsamaiswang ka
Molaotheo ka hara Rephaboliki:
(a) Mosireletsi wa Setjhaba
(b) Khomishene ya Ditokelo tsa Botho
(c) Khomeshene ya Kgothalletso le Tshireletso ya Ditokelo tsa Setso, Borapedi le
Dipuo
(d) Khomishene ya Tekano ya Bong
(e) Mohlakisikakaretso
(f) Khomishene ya Dikgetho.
Metheo ena e ikemetse e laolwa feela ke Molaotheo le molao mme e lokela ho hloka
leeme hape e lokela ho phethisa mesebetsi ya yona le ho sebedisa matla a ona ntle
ho tshabo kgethollo le leeme
Makala a puso a lokela ho thusana le ho sireletsa metheo ena ka melao le mekgwa
e meng ho netefatsa hore e ikemetse ha ena tshekamelo ena le seriti ebile e sebetsa
ka katleho.
Ho se be motho kapa la puso le itshohlometsang tshebetsong ya metheo ena.
Metheo ena e ikarabella Palamenteng mme e lokela ho fana ka raporoto hang ka
selemo e hlahisang ka moo e sebeditseng.

Mosireletsi wa Setjhaba
Tshebetso ya mosireletsi wa setjhaba
182.

(1)

Mosireletsi wa Setjhaba o na le matla a laolwang ke molao wa naha—
(a) ho batlisisa boitshwaro mererong ya puso kapa tsamaisong ya bohle eo ho
thweng ha e a tshwaneleha kapa eo ho belaelwang hore ha e a tshwaneleha
kapa eo ho belaelwang hore ha e a tshwaneleha kapa e ka hlahisang ho se
tshwanelehe kapa tshekamelo lehlakoreng lefe kapa lefe.
(b) ho etsa tlaleho ka ketso eo; le
96

KGAOLO 9: METHEO YA PUSO E TSHEHETSANG MOLAOTHEO WA DEMOKRASI

(2)
(3)
(4)
(5)

(c) ho nka mehato e lokisang ketso eo.
Mosireletsi wa Setjhaba o na le matla le ditshebeletso tse ding tseo a di nehwang ke
molao wa naha.
Mosireletsi wa Setjhaba a ke ke a batlisisa diqeto tsa lekgotla.
Batho le baahi bohle ba na le tokelo ya ho fihlella Mosireletsi wa Setjhaba.
Batho bohle ba na le tokelo ya ho fihlella tlaleho efe kapa efe e entsweng ke
Mosireletsi wa Setjhaba ntle ha maemo a sa tlwaelehang jwalo ka ha a laolwa ke
molao a bontsha hore e be sephiri.

Nako ya tshebetso
183.

Mosireletsi wa Setjhaba o tla dula mosebetsing nako ya dilemo tse supileng tse senang ho
phethwa hape.

Khomishene ya ditshwanelo tsa
Botho ya Afrika Borwa
Mesebetsi ya Khomishene ya Ditokelo tsa Botho
184.

(1)

(2)

(3)

Khomishene ya Ditokelo tsa Botho ya Afrika Borwa e lokela ho—
(a) kgothaletsa tlhompho ya ditokelo tsa botho le tlwaelo ya ditokelo tsa botho;
(b) ho kgothaletsa tshireletso, ntshetsopele le ho fihlellwa ha ditokelo tsa botho;
le
(c) ho hlokomela le hlahloba ho phethahatswa ha ditokelo tsa botho
Rephaboliking.
Khomishene ya Ditokelo tsa Botho ya Afrika Borwa e na le matla jwalo ka ha e
laolwa ke molao wa naha mme e tlamehile ho phetha mosebetsi wa yona, ho
kenyeletswa le matla—
(a) a ho fuputsa le ho tlaleha ka ho phethwa ha ditokelo tsa botho;
(b) ho nka bohato ho fumana ho ka sebetsana le moo ditokelo tsa botho di
tlotsweng teng.
(c) ho tswela pele ka dipatlisiso; le
(d) ho ruta.
Khomishene ya Ditokelo tsa Botho ya Afrika Borwa e lokela ho fumana
tlhahisoleseding ho tswa lekaleng la puso le amehang selemo le selemo mabapi

97

KGAOLO 9: METHEO YA PUSO E TSHEHETSANG MOLAOTHEO WA DEMOKRASI

(4)

le mehato e nkilweng hore ho phethiswe ditokelo tse Biling ya Ditokelo mabapi le
matlo, bophelo bo botle, dijo, metsi, paballeho kahisanong, thuto le tikoloho.
Khomishene ya Ditokelo tsa Botho ya Afrika Borwa e na le matla a ekelletsang le
mesebetsi e beilweng ke molao wa Naha.

Khomishene ya Phahamiso le Tshireletso ya Ditokelo tsa
Setso, Bodumedi le Ditjhaba ka Dipuo tse fapaneng
Mesebetsi ya khomishene
185.

(1)

(2)

(3)

(4)

Maikemisetso a Khomishene bakeng la ho phahamisa le tshireletso ya ditokelo tsa
setjhaba sa setso, bodumedi le puo ke ho—
(a) Ho kgothalletsa hlompho ya ditokelo tsa merabe ya setso, bodumedi le dipuo.
(b) Ho kgothaletsa ho aha le ho hodisa kgotso, setswalle, botho le mamello
baahisaneng ba setso, bodumedi le dipuo tse tshwanang tse thehilweng ka
tekano, ho sa kgethollwe le ho ikamahanya ka bolokolohi.
(c) Ho kgothalletsa ho theha kapa ho elellwa, ka tlasa molao wa naha, lekgotla la
setho le tse ding bakeng la motse kapa metse ka hara Afrika Borwa.
Ka taolo ya molao wa naha, Khomishene e na le matla ao e a hlokang bakeng la
ho fihlella sepheo sa yona mmoho le matla a ho lekola, ho fuputsa, ho batlisisa,
ho ruta, ho nonya maikutlo, ho eletsa le ho etsa diraporoto ka ditaba tse amang
ditokelo tsa merabe ya setso, bodumedi le dipuo tse tshwanang.
Khomishene e ka etsa tlaleho ka eng kapa eng e amanang le matla le tshebetso
ya yona Khomisheneng ya Ditokelo tsa Botho ya Afrika Borwa hore yona e tle e e
fuputse.
Ka taolo ya molao wa naha, Khomishene e na le matla le mesebetsi e meng e
tlatselletsang.

Sebopeho sa khomishene
186.

(1)

(2)

Palo ya ditho tsa Khomishene ya Kgothaletso le Tshireletso ya Tekano ya Bong e
lokela ho kgothalletsa tlhokomelo ya tekano ya bong le ntshetsopele, tshireletso le
phihlello ya tekano ya bong.
Sebopeho sa Khomishene se lokela ho—
(a) emelwa ke baemedi bohle ba setso, tumelo le dipuo tsa Afrika Borwa; le
(b) ho bontsha sebopeho sa bong ba Afrika Borwa ka bophara.
98

KGAOLO 9: METHEO YA PUSO E TSHEHETSANG MOLAOTHEO WA DEMOKRASI

Khomishene ya tekano ya bong
Mesebetsi ya khomishene ya tekano ya bong
187.

(1)
(2)

(3)

Khomishene ya Tekano ya Bong e lokela ho phahamisa tlhompho ya tekano ya bong
le tshireletso, tswelopelo le phihlello ya tekano ya bong
Khomishene ya Tekano ya Bong e na le matla a ho phetha mesebetsi ya yona, ho
kenyeletsa matla a ho lekola, ho hlahlobisisa, ho ruta, ho susumelletsa, ho eletsa le
ho etsa tlaleho ka dintho tse amang tekano ya bong. Matla ana a laolwa ke molao
wa naha.
Khomishene ya Tekano ya Bong e na le matla le ditshebetso tse ding tse laolwang ke
molao wa naha.

Mohlakisikakaretso
Mesebetsi ya mohlakisikakaretso
188.

(1)

(2)

(3)

Mohlakisikakaretso o lokela ho hlakisa a be a etse tlaleho ka melato, ditlaleho tsa
ditjhelete le taolo ya tjhelete ya—
(a) mafapha ohle a puso ya naha le ya diprovense
(b) mebuso yohle ya metse, le
(c) lekala lefe kapa lefe leo motheo wa lona o sebetsang diakhaonto
tse hlokwang ke molao wa naha kapa provense hore e hlahlojwe ke
Mohlakisikakaretso .
Ho ya ka mesebetsi e ekeditsweng jwalo ka ha e balletswe karolwaneng (1), mme e
ikamahantse ho ya ka molao o mong le o mong, Mohlakisikakaretso a ka hlahloba le
ho tlaleha ka melato, ditjhelete le taolo ya tjhelete ya—
(a) mokgatlo ofe kapa ofe o fuwang tjhelete ke Letlole la Lekeno la Naha kapa
Letlole la Lekeno la Provense kapa masepala; kapa
(b) mokgatlo ofe kapa ofe o fuweng matla ho ya ka molao ofe kapa ofe wa ho
amohela tjhelete mabapi le ditabatabelo tsa setjhaba.
Mohlakisikakaretso o lokela ho hlakisa a be a fane ka ditlaleho Sebokeng sa Lekgotla
la ketsamolao le balaodi ba bang ba angwang ke tlhakiso jwalo ka ha molao wa
naha o hlalosa. Ditlaleho tsohle di lokela ho phatlalatswa. Mohlakisiakaretso o na le
Matla a ekeditsweng le mesebetsi e balletsweng ke molao wa naha.

99

KGAOLO 9: METHEO YA PUSO E TSHEHETSANG MOLAOTHEO WA DEMOKRASI

(4)

Mohlakisikakaretso o na le matla le mesebetsi e meng e hlalositsweng ke molao wa
naha.

Nako ya tshebetso
189.

Mohlakisikakaretso o dula mosebetsing nako ya dilemo tse mahareng a tse hlano le tse
leshome tse sa tsotsollotsweng.

Khomishene ya Dikgetho
Mesebetsi ya Khomishene ya Kgetho
190.

(1)

(2)

Khomishene ya Dikgetho e lokela—
(a) ho laola dikgetho tsa naha, provense le makgotla a molao a masepala ho latela
molao wa naha;
(b) ho netefatsa di tsamaiso ka bolokolohi le ntle ho leeme; le
(c) ho phatlalatsa diphetho ka pelepele ka moo ho ka kgonahalang jwalo ka ho
molao o bolela.
Khomishene ya Dikgetho e na le matla le tshebetso eketsehileng ho latela molao wa
naha.

Sebopeho sa khomishene ya dikgetho
191.

Khomishene ya Dikgetho e lokela ho botjwa bonyane ka batho ba bararo. Palo ya ditho le
nako ya tshebetso e lokelwa ho bewa ke molao wa naha.

Bolaodi bo ikemetseng ba ho laola kgaso
Bolaodi ba kgaso
192.

Molao wa naha o lokela ho hloma bolaodi bo ikemetseng hore botle bo tsamaiso kgaso
molemong wa setjhaba le ho etsetsa ho hloka leeme le hore ho hlahiswe mehopolo e
pepeneneng ya baahi ba Afrika Borwa.

100

KGAOLO 9: METHEO YA PUSO E TSHEHETSANG MOLAOTHEO WA DEMOKRASI

Dipehelo tse akaretsang
Ho kenngwa mesebetsing
193.

(1)

(2)

(3)

(4)

(5)

(6)

Mosireletsi wa Setjhaba le ditho tsa Khomishene efe kapa efe e qapilweng ka
Kgaolo ena di lokela hore e be banna le basadi—
(a) ba e leng MaAfrika Borwa;
(b) ba loketse mosebetsi ebile ke batho ba tshepahalang ho ka sebetsa mosebetsi
oo ba o filweng; le
(c) ho sebetsa ho ya ka ditlhoko dife kapa dife tseo molao wa naha le di batlang.
Ho hlokeha ha Khomishene e thehilweng ke Kgaolo ena ho totobatsa ka sebopeho
sa bophara ba morabe le bong ba Afrika Borwa bo lokela ho hopolwa ha ho hirwa
ditho.
Mohlakisi kakaretso o lokela hore e be mosadi kapa monna eo e leng moahi
wa Afrika Borwa mme e be motho ya tshwanelehang le ya matla ho ka phetha
mosebetsi oo. Tsebo e ikgethileng kapa nakwana a sebebtsa ka ho hlakisa dibuka
tsa molao, ditjhelete tsa mmuso le taolo ya setjhaba di nkelwe hloohong ha ho
kgethwa Mohlakisi kakaretso
Mopresidente, ka dikgothaletso tsa Seboka sa Naha, a kgethe Mosireletsi wa
Setjhaba, Mohlakisis kakaretso le ditho tsa—
(a) Khomishene ya Ditokelo tsa Botho;
(b) Khomishene ya Tekano ya Bong; le
(c) Khomishene ya Dikgetho.
Seboka sa Naha se lokela ho kgothaletsa batho ba—
(a) kgethilweng ke komiti ya Seboka ka ditho tse lekelekanang tsa mekga yohle e
emetsweng Sebokeng; le
(b) amohetsweng ke Seboka ka qeto e amohetsweng ka kgetho e
tsheheditsweng—
(i) bonyane diphesente tse 60 tsa ditho tsa Seboka, ha eba dikgothaletso di
ama ho kgethwa ha Mosireletsi wa Setjhaba kapa Mohlakisi kakaretso;
kapa
(ii) boholo ba ditho tsa Seboka, ha eba dikgothaletso tse amang dikgetho
tsa ditho tsa Khomishene.
Ho kenya letsoho ha setjhaba dikgothaletsong ho ka ba teng jwalo ka ha ho
nahannwe karolong 59(1)(a).
101

KGAOLO 9: METHEO YA PUSO E TSHEHETSANG MOLAOTHEO WA DEMOKRASI

Ho ntshwa mosebetsing
194.

(1)

(2)

(3)

Mosireletsi wa Setjhaba, Mohlakisi kakaretso kapa setho sa Khomishene e
theilweng tlasa Kgaolo ena se ka ntshwa mosebetsing feela ka lebaka la—
(a) boitshwaro bo bobe, ho sa kgone kapa ho se tsebe;
(b) phihlello ya boemo boo ka komiti ya Seboka sa Naha; le
(c) kamohelo ya Palamente ya qeto e batlang hore motho eo a tloswe
mosebetsing.
Qeto ya Seboka sa Naha e amang ho tloswa mosebetsing ha—
(a) Mosireletsi wa Setjhaba kapa Mohlakisi kakaretso ho lokela ho amohelwa ka
kgetho e tshehetswang ya bonyane pedi tharong ya ditho tsa Seboka; kapa
(b) setho sa khomishene se lokela ho amohelwa ka tshehetso ya kgetho ya boholo
ba ditho tsa Seboka.
Mopresidente—
(a) a ka emisa mosebetsi nakwana nakong efe kapa efe ka mora ho qala ha
dipuisano tsa komiti ya Seboka sa Naha hore motho eo a tloswe; le
(b) ho tlosa motho mosebetsing ka mora hore Seboka se amohele qeto e
ipiletsang hore motho eo a tloswe.

102

KGAOLO 10: TSAMAISO YA SETJHABA

KGAOLO 10
TSAMAISO YA SETJHABA
Melemo ya motheo le melao e busang tsamaiso ya setjhaba
195.

(1)

(2)

(3)
(4)

(5)

Tsamaisoo ya setjhaba e lokela ho laolwa ke melemo ya puso ya setjhaba ka
setjhaba le metheo e ngotsweng Molaotheong ho kenyeletswa le tse latelang:
(a) Boemo bo phahameng ba boitshwaro bo lokileng tshebetsong, bo lokela ho
kgothaletswa.
(b) Tshebetso e tswileng matsoho, ya moruo le e atlehileng e kgothaletswe.
(c) Tsamaiso ya setjhaba e lokela ho ba ya ntshetsopele.
(d) Ditshebeletso di nehelanwe ntle ho kgethollo, ka toka, ka ho lekana ho sa uwe
ka leeme.
(e) Ditlhoko tsa batho di arajwe mme setjhaba se kgothalletswe ho ba le seabo ha
ho etswa maano.
(f) Tsamaiso ya setjhaba e be le boikarabelo.
(g) Setjhaba se nehelwe lesedi le nepahetseng ka nako le ka ponaletso.
(h) Taolo ya ho sebedisa bokgoni ba batho le ditshebetso tsa ho ntshetsa pele
mesebetsi, ho hodisa bokgoni ba batho, e tlwaetswe batho.
(i) Tsamaiso ya setjhaba e lokela ho emela batho bohle ba Afrika Borwa, ho mme
ho fumana mesebetsi le bolaodi di itshetlehe hodima bokgoni, nnete, ho se ye
ka leeme, le ho lokisa ho se lekane hwa mehleng e le ho fihlella boemedi bo
batsi.
Metheo e latelang e sebediswe ho—
(a) tsamaisong ya makala ohle a mmuso;
(b) makaleng a mmuso; le
(c) dikgwebong tsa mmuso.
Molao wa naha o lokela ho hlokomedisisa ntshetsopele ya melemo le metheo e
ngotsweng karolwaneng (1).
Ho kenngwa mosebetsing ha batho ba bangata tsamaisong ya setjhaba ho ya
ka leano, empa molao wa naha o lokela ho laola mosebetsi ditshebeletsong tsa
setjhaba.
Molao o laolang tsamaiso ya setjhaba e ka hlahisa phapang mahareng a mesebetsi,
ditaolo kapa mekgatlo.

103

KGAOLO 10: TSAMAISO YA SETJHABA

(6)

Sebopeho le mesebetsi ya dikarolo tse fapaneng, ditaolo kapa le mekgatlo ya
tsamaiso ya setjhaba ke dintlha tsa bohlokwa tse lokelang ho tadimisiswa ha ho
etswa molao o laolang tsamaiso ya setjhaba.

Khomishene ya Ditshebeletso tsa Setjhaba
196.

(1)
(2)

(3)

(4)

Ho na le Khomishene ya Ditshebeletso tsa Setjhaba e le nngwe bakeng la
Rephaboliki.
Khomishene e ikemetse mme e tshwanetse ho hloka leeme le hore e e sebedise
matla le mesebetsi ya yona ntle le tshabo, leeme le ho qolla molemong wa paballo
ya tsamaiso ya setjhaba e boemong bo hodimo ditshebeletsong tsa setjhaba.
Khomishene e tshwanetse e laolwe ke molao wa naha.
makala a mang a mmuso a tshwanetse ho thusa le ho sireletsa Khomishene ho
etsa bonnete ba hore e ikemetse, ha e na leeme, e na le seriti mme e a sebetsa. Ha
motho kapa lekala la mmuso le tla setisana le tshebetso ya Khomishene.
Matla le tshebetso ya Khomishene ke—
(a) ho phahamisa boleng bo hlalositsweng karolong 195 tshebeletsong ya
setjhaba kaofela
(b) ho batlisisa, ho beha leihlo le ho hlahloba mokgahlo le tsamaiso, tsamaiso ya
bong le ditshebeletso tsa setjhaba
(c) ho sisinya metjha ho e tsa bonnete ba tshebetso e tsepameng ditshebeletsong
tsa setjhaba
(d) ho nehelana ka tsela e tobaneng le ho etsa bonnete ba mekgwa e amanang le
khiro, phethiso, phahamiso le ho lelekwa mosebetsing mme di ikamahantse le
karolo195;
(e) ho tlaleha ho ya ka mesebetsi le diketso tsa tseo ba di etsang, ho kenyeletswa
le phuputso eo e ka e etsang le ditataiso le dikeletso tseo e ka fanang ka tsona,
le ho fana ka hlahlobo ya e tla bontsha boholo bo ka tsamaelanang le ditheo
tse ngotsweng karolong ya 195; le
(f) mohlomong ho ya ka boyona kapa ka ho amohela tletlebo efe kapa efe—
(i) ho fuputsa le ho hlahloba ho sebediswa ha basebeletsi le ditlwaelo tsa
tsamaiso ya setjhaba, le ho tlalehela bolaodi ba lekgotla la phethahatso
le lekgotla la ketsamolao;
(ii) ho fuputsa ditletlebo tsa basebeletsi tshebeletsong ya setjhaba mabapi
le diketso tsa basebeletsi ba molao le ditlohelo, le ho kgothaletsa
ditokiso tse nepahetseng;
104

KGAOLO 10: TSAMAISO YA SETJHABA

(iii) ho hlokomela le ho fuputsa ho tsamaelana le ditsamaiso tse ka
sebediswang tshebeletsong ya setjhaba; le
(iv) ho eletsa makala a setjhaba le a provense ya puso ka ditlwaelo tsa
basebeletsi tshebeletsong ya setjhaba ho kenyeletswa le tseo tse
tsamaelanang le ho thaotuwa ho fumantshwa mosebetsi ho lebiswa
sebakeng se seng, ho tebelwa mosebetsing le ditaba tse ding tsa
maikemeisetso a mosebetsi a basebeletsi tshebeletsong ya setjhaba.
(g) ho phetha mesebetsi e meng jwalo ka ha Molao wa Palamente o hlalositse.
[Serapa (g) e kentswe ke karolo 3 ya Molao 2 wa 1998.]

(5)
(6)

Khomishene e ikarabella Sebokeng sa Naha.
Khomishene e tlalehele bonyane hang ka selemo ho ya ka karolwana (4)(e)—
(a) Sebokeng sa Naha; le
(b) ho ya ka msebetsi ya yona provenseng, ho lekgotla la ketsamolao la provense
eo.
(7) Khomishene e na le dikhomishenara tse 14 tse latelang mme di kgethilwe ke
Mopresidente:
(a) Bakhomishenara ba bahlano ba amohetswe ke Seboka sa Naha ho ya ka
karolwana (8)(a); le
(b) khomishenara a le mong wa provense ka nngwe a thontswe ke Tonakgolo ya
provense ho ya ka karolwana (8)(b).
(8) (a) Khomishenara ya kgethilweng ho ya ka karolwana (7)(a) e lokela ho—
(i) kgothaletswa ke komiti ya Seboka sa Naha se nang le boemedi ba
palohare ba ditho tsa mekga yohle e emetsweng Sebokeng; le
(ii) amohelwa ke Seboka ka qeto e amohetsweng ka tshehetso ya kgetho ya
bongata ba ditho tsa yona.
(b) Khomishenara ya thontsweng ke Tonakgolo ya provense o lokela ho—
(i) kgothaletswa ke komiti ya lekgotla la ketsamolao la provense le
bopilweng ka ditho tsa palohare tsa mekga yohle e emetsweng
lekgotleng la ketsamolao; le
(ii) amohelwa ke lekgotla la ketsamolao ka qeto e amohetsweng ka
tshehetso ya kgetho ya bongata ba ditho tsa yona.
(9) Molao wa Palamente o lokela ho laola mokgwa wa tshebetso wa ho kgethwa ha
bokhomishenara.
(10) Khomishenara a kgethwe nako ya dilemo tse hlano, eo e ka ntjhafatswang ka nako e
le nngwe feela ya ho ba mosebetsing, mme e be mosadi kapa monna eo e leng—
105

KGAOLO 10: TSAMAISO YA SETJHABA

(a) moahi wa Afrka Borwa; le
(b) motho ya nang le tsebo, a sebeditse nako e telele, tsamaisong, bolaoding kapa
ho fana ha ditshebeletso tsa setjhaba.
(11) Khomishenara a ka tebelwa mosebetsing ha—
(a) a itshwere hampe, ho hloleha kapa ho sa tsebe;
(b) seo komiti ya Seboka sa Naha e ka se fuputsang kapa mabapi le khomishenara
ya thontsweng ke Tonakgolo ya provense, ka komiti ya lekgotla la ketsamolao
la provense eo; le
(c) ho amohelwa ha Seboka kapa lekgotla la ketsamolao la provense qeto ka
tshehetso ya kgetho ya bongata ba ditho tse batlang hore khomishenara a
tloswe.
(12) Mopresidente o tshwanetse ho tebela khomishenara mosebetsing ha—
(a) ho amohelwa qeto ya Seboka e ipiletsang hore khomishenara ya jwalo a
tebelwe; kapa
(b) tsebiso e ngotsweng ke Tonakgolo hore lekgotla la ketsamolao la provense le
amohetse qeto e ipiletsang hore khomishenara a tebelwe.
(13) Bokhomishenara bao ho hlalositsweng ka bona karolwaneng (7)(b) ba sebetsa ka
moo ba ratang le ho phetha mesebetsi ya Khomishenara diprovenseng tsa bona
jwalo ka ha ho hlalositswe molaong wa naha.

Ditshebeletso tsa Setjhaba
197.

(1)

(2)

(3)

(4)

Tsamaisong ya setjhaba ho na le ditshebeletso tsa setjhaba tsa Rephaboliki tse
lokelang ho sebetsa, mme di behwe ka tshwanelo ho ya ka molao wa naha o
lokelang ho phethisa maano a mmuso o busang ka botshepehi.
Dintlha le dipehelo tsa ho kenngwa mosebetsing ditshebeletsong tsa setjhaba di
lokela ho laolwa ka molao wa naha. Basebetsi ba lokela ho fumana penshene e
laolwang ke molao wa naha.
Ho se be le mosebeletsi wa ditshebeletso tsa setjhaba ya tlang ho fumana menyetla
e fetang ya ba bang kapa ho belaelwa feela ka hobane a tshehetsa mokga o itseng
wa dipolotiki.
Mebuso ya provense e ikarabella bakeng la ho thaota, ho fana ka mesebetsi, ho
phahamisa batho mebetsing, ho falliswa mosebetsing le ho tebelwa ha ditho
tsa tshebeletso ya setjhaba mesebetsing ya tsamaiso moralong wa ho tlwaelo le
maemo a tshwanang a sebedisetswang setjhaba.
106

KGAOLO YA 11: DITSHEBELETSO TSA TSHIRELETSO

KGAOLO YA 11
DITSHEBELETSO TSA TSHIRELETSO
Metheo e laolang
198.

Metheo e latelang e laola tshireletso ya naha ka hara Rephaboliki:
(a) Tshireletso ya naha e lokela ho paka maikemisetso a MaAfrika Borwa, ka bong
le ka kakaretso jwalo ka setjhaba, hore ba phele jwalo ka batho ba maemo a
lekanang, ba phela ka kgotso le kutlwano, ba se na tshabo, ba sa hloke, mme
ba ipatlela bophelo bo lokileng.
(b) Ho nkuwe qeto ya ho phela ka kgotso le kutlwano ho thibela moahi e mong le
emomng wa Afrika Borwa ho ka lwana ntweng, setjhabeng kapa matjhabeng,
ka ntle ha ho hlalositswe ho ya ka Molaotheo kapa molao wa naha.
(c) Tshireletso ya setjhaba e tshwanetse e phepetswe ka ho latela molao, ho
kenyeletswa molao wa matjhabatjhaba.
(d) Tshireletso ya setjhaba e ka tlasa bolaodi ba Palamente le lekgotla la
phethahatso la naha.

Ho thehwa, sebopeho le taolo ya ditshebeletso tsa tshireletso tsa naha
199.

(1)

(2)
(3)

(4)
(5)

(6)

Ditshebeletso tsa tshireletso ya Rephaboliki di bopilwe ka makgotla a tshireletso a
ngatanngwe, tshireletso ya sepolesa e ngatanngwe mme ditshebeletso tsa mahlale
tse thehilweng ho ya ka dipehelo tsa Molaotheo.
Lebotho la tshireletso ke lona feela lebotho la sesole le dumeletsweng ka molao
Rephaboliking.
Ntle le ditshebeletso tsa tshireletso tse thehilweng ka dipehelo tsa Molaotheo ho ka
nna ha thehwa dihlopha tse ding tsa mekgatlo ya tshireletso kapa ditshebeletso tse
ding ho ya ka molao wa naha.
Ditshebeletso tsa tshireletso di lokela ho hlophuwa ho ya ka dipehelo tsa molao wa
naha di be di laolwe ka ona.
Ditshebeletso tsa tshireletso di lokela ho sebetsa mme di rute ditho tsa bona ho
sebetsa ka tataiso ya Molaotheo le ha mmoho le se tlwaelehileng molaong wa
matjhaba le ditumelano tse entsweng le ditjhaba tse ding tse tlamang Rephaboliki.
Ho se be teng setho sa ditshebeletso tsa tshireletso se phethisang taelo eo ho leng
pepeneneng hore e fosahetse.
107

KGAOLO YA 11: DITSHEBELETSO TSA TSHIRELETSO

(7)

(8)

Ditshebeletso tsa tshireletso kapa ditho tsa tsona ha di dumellwe ho tswellisa
ditshebetso tsa tsona ka mokgwa o—
(a) sitisang ditabatabelo tsa mokga o itseng wa sepolotiki ha di dumellwa ke
Molaotheo.
(b) ntshetsang pele ditabatabelo tsa sephiri tsa mokga wa sepolotiki.
Ho fana ka tshebetso e bonahalang ditheong tsa ho sebeletsa pepeneneng le ka
boikarabelo, dikomiti tsa mekga e mengata ya palamente e lokela ho hlokomela
ditshebeletso tsohle tsa tshireletso ka tsela e laolwang ke molao wa naha kapa
melao le ditaelo tsa Palamente.

Tshireletso
Lebotho la tshireletso
200.

(1)
(2)

Lebotho la tshireletso le lokela ho hlophuwa le ho tsamaiswa jwalo ka lebotho la
sesole.
Sepheo sa Lebotho la Tshireletso ke ho tshireletsa, hlokomela le polokeho ya
Rephaboliki, paballo ya naha le batho ba yona ka moo dipehelo tsa molao wa
matjhaba o laolang tshebediso ya dikgoka ka teng.

Boikarabelo ba Sepolotiki
201.

(1)
(2)

(3)

Setho sa kabinete se lokela ho ikarabella bakeng mererong ya tshireletso.
Mopresidente jwalo ka hlooho ya lekgotla la phethahatso, a ka dumela tshebediso
ya lebotho la tshireletso—
(a) tshebedisanong mmoho le ditshebeletso tsa sepolesa;
(b) ho sireletsa Rephaboliki; kapa
(c) ho phethisa ditshwanelo tsa matjhaba.
Ha lebotho la tshireletso le sebedisetswa lebaka lefe kapa lefe le boletsweng
karolwaneng (2), Mopresidente o lokela ho tsebisa Palamente ka pele le ho fana ka
dintlha tse felletseng, ka—
(a) mabaka a ho sebediswa a lebotho la tshireletso;
(b) sebaka moo lebotho le tla sebediswa teng;
(c) ho tla sebediswa batho ba bakae; le
(d) nako eo lebotho le tla sebediswang ka yona.

108

KGAOLO YA 11: DITSHEBELETSO TSA TSHIRELETSO

(4)

Ha eba Palamente e sa kopane matsatsing a supileng ka mora hore lebotho la
tshireletso le sebediswe jwalo ka ha ho hlalositswe karolwaneng (2), Mopresidente
o lokela ho fana ka tsebiso e hlokahalang ya karolwana (3) komiting e nepahetseng
e hlokometseng.

Taelo ya mabotho a tshireletso
202.

(1)

(2)

Jwalo ka hlooho ya phethahatso ya naha, Mopresidente ke Molaodi e Moholo wa
Mabotho a Tshireletso mme o lokela ho thonya molaodi wa lebotho la sesole sa
tshireletso.
Taelo ya mabotho a tshireletso e tsamaiswe ka taolo ya setho sa Kabinete se
ikarabelang mererong ya ditshireletso.

Maemo a tshireletso ya naha
203.

(1)

(2)

(3)

Mopresidente a ka phatlalatsa nako ya maemo a tshireletso naha empa o lokela ho
tsebisa Palamente a bile a hlahisa dintlha ka botlalo—
(a) ka mabaka bakeng la kgweletso
(b) sebaka seo lebotho la tshireletso le rometsweng
(c) le palo ya batho ba amehang.
Ha eba Palamente e sa kopana nakong ya phatlalatso ya maemo a tshireletso ya
naha, Mopresidente o lokela ho bitsetsa Palamente kopanong e potlakileng pele ho
feta matsatsi a supileng ka mora kgweletso.
Maemo a nako ya tshireletso ya naha a iphetela feela ntle le ha Palamente e ananela
kgweletso pele ho feta matsatsi a supileng.

Bongodi ba baahi tshireletsong
204.

Bongodi bo bopilweng ka baahi bo tshwanetse ho thehwa ke molao wa naha ho ka
sebetsa ka tlasa setho sa Kabinete se ikarabelang mererong ya tshireletso.

Seponesa
Seponesa
205.

(1)

Ditshebeletso tsa seponesa sa naha di lokela hore di ralwe ka mokgwa oo ka ona di
tlang ho sebetsa naheng yohle, diprovenseng le metseng.

109

KGAOLO YA 11: DITSHEBELETSO TSA TSHIRELETSO

(2)

(3)

Molao wa naha o lokela ho rala taba ya matla le mesebetsi ya ditshebeletso tsa
seponesa, o be o etse seponesa se kgone ho phetha mesebetsi ho nahannwe
ditlhoko tsa provense.
Maikemisetso a seponesa ke ho thibela le ho foputsa tlolo ya molao le botlokotsebe,
ho tsitsisa maemo hara baahi le hore se sireletse se be se ntlafatse paballeho baahi
bohle ba Rephaboliki le thepa ya bona.

Boikarabelo ba sepolotiki
206.

(1)

(2)
(3)

(4)

(5)

(6)

Setho sa Kabinete se lokela ho ikarabela ho tsa seponesa mme se qaqe leano la
naha la tsamaiso ya seponesa, ha a se rerisane le mebuso ya diprovense a bile a
hlokometse le ditlhoko tsa diprovense tse hlwauweng ke phethahatso ya provense.
Maano a naha a boponesa aka nehelana bakeng la maano a fapaneng diprovenseng
tse fapaneng ka mora ho nahana ka ditlhoko tsa diprovense tseo.
Provense ka nngwe e tlamehile ho—
(a) hlokomela boitshwaro ba maponesa;
(b) hlokomela mosebetsi o hlwahlwa wa tshebetso ya seponesa ho kenyeletswa le
ho amohela ditlaleho ka tshebeletso ya seponesa;
(c) ntshetsa pele dikamano tse ntle mahareng a seponesa le setjhaba;
(d) hlahloba ho atleha ha bopolesa bo bonahalang; le
(e) hokahanya le setho sa Kabinete se ikarabellang boponeseng mabapi le bosenyi
le boponesa provenseng.
Phethahatso ya provense e ikarabella mesebetsing ya boponesa—
(a) e behilwe ho yona ho ya ka Kgaolo ena;
(b) e filwe mosebetsi ona ho ya ka molao wa naha; le
(c) ho abelwa yona leanong la naha.
Hore ho tle ho phethehe mesebetsi e ngotsweng Karolong (3), provense—
(a) e ka fuputsa kapa ya kgetha khomishene ya dipatliso ka ditletlebo dife kapa
dife tsa ho se sebetse hantle kapa ho hloka kamano mahareng a seponesa le
boponesa.
(b) e lokela ho etsa dikgothaletso ho setho sa Kabinete ya ikarabellang
boponeseng.
Ha a fumana tletlebo e tlisitsweng ke lekgotla la provense la phethahatso, mokgatlo
wa ditletlebo wa seponesa o ikemetseng o thehilweng ke molao wa naha o lokela
ho fuputsa boitshwaro bo bobe kapa molato o etswang ke setho sa tshebeletso ya
seponesa provenseng.
110

KGAOLO YA 11: DITSHEBELETSO TSA TSHIRELETSO

(7)
(8)

(9)

molao wa naha o lokela ho fana ka moralo wa ho theha matla, mesebetsi le ho
laolwa ha ditshebeletso tsa seponesa sa masepala.
Komiti e nang le setho sa Kabinete le ditho tsa Lekgotla la Phethahatso
tse ikarabellang ho hlokomela boponesa e lokela ho thehwa ho hlokomela
tshebedisano e matla mahareng a mafapha a mmuso.
Lekgotla la ketsamolao la provense le ka nna la kopa khomishenara ya provense ho
hlaha ka pela lona kapa dikomiti dife kapa dife ho arabela dipotso.

Taolo ya tshebeletso ya seponesa
207.

(1)

(2)

(3)
(4)

(5)

(6)

Mopresidente, e leng hlooho ya phethahatso ya naha o lokela ho thonya mosadi
kapa monna hore e be Mokhomishene wa Seponesa sa Naha ya tlang ho laola le ho
tsamaisa ditshebeletso tsa seponesa.
Mokhomishenara wa Seponesa sa naha o lokela ho laola le ho tsamaisa
ditshebeletso tsa seponesa ka tataiso ya leano la naha la seponesa le setho sa
Kabinete se ikarabelang mererong ya seponesa.
Mokhomishenara wa Seponesa sa naha o lokela ho thonya mosadi kapa monna ho
ba mokhomishenara provenseng ka nngwe, ho ya ka taolo ya molao wa naha.
Bakhomishenara ba diprovense ba ikarabela tsamaisong ya seponesa—
(a) jwale ka ha ho ngotswe molaong wa naha
(b) tlasa taolo ya Mokhomishenara wa Naha ya ho laola le ho tsamaisa
ditshebelletso tsa seponesa ka dipehelo tsa karolwana (2).
Khomishenara wa provense o lokela ho tlalehela lekgotla la ketsamolao la provense
selemo se seng le se seng ka tsa boponesa provenseng, mme a romele kgatiso ya
tlaleho ho Khomishenara ya Naha.
Ha eba khomishenara wa provense a se a sa tshetjwe ke lekgotla la phethahatso la
provense, lekgotla leo la phethahatso le lokela ho nka mehato ya ho tebela kapa ho
fallisa kapa ho diha kotlo mabapi le khomishenara eo ho ya ka molao wa naha.

Bongodi ba baahi seponeseng
208.

Bongodi ba baahi ba tshebeletso ya seponesa bo lokela ho thehwa ke molao wa naha e le
ho sebetsa ka tlasa tataiso ya setho sa Kabinete se ikarabellang ka tsa boponesa.

111

KGAOLO YA 11: DITSHEBELETSO TSA TSHIRELETSO

Mahlale
Ho thehwa le taolo ya ditshebeletso tsa mahlale
209.

(1)

(2)

Ditshebeletso dife kapa dife tsa mahlale ntle ho makala a mahlale a ditshebeletso
tsa tshireletso le tsa seponesa, di ka thehwa feela ke Mopresidente jwalo ka hlooho
ya phethahatso ya naha, le teng tlasa molao wa naha.
Mopresidente jwalo ka hlooho ya lekgotla la phethahatso o lokela ho ho kgetha
mosadi kapa monna e le hlooho ya tshebeletso tsa mahlale e thehilweng ke
karolwana (1) mme o lokela ho amohela mosebetsi wa bopolotiki ka ho laola le
tataiso ya ditshebeletso dife kapa dife kapa a romele setho sa kabinete ho ikarabella
moo.

Matla, mesebetsi le tlhokomelo
210.

Molao wa naha o lokela ho laola sepheo, matla le mesebetsi ya ditshebeletso tsa mahlale
mmoho le lekala la tsa mahlale a ditshebeletso tsa tshireletso le seponesa, mme o
tshwanetse o nehelane bakeng la—
(a) ho sebedisana ha ditshebeletso tsohle tsa mahlale; le
(b) ho fuputsa baahi ka metsamao ya bona ka ditshebeletso tseo ka mohlahlobi ya
kgethilweng ke Mopresidente e le hlooho ya lekgotla la phethahatso mme ho
amohetswe ka qeto e amohetsweng Seboka sa Naha ka tshehetso ya kgetho
ya bongata ba bonyane pedi tharong ya ditho tsa yona.

112

KGAOLO YA 12: BAETAPELE BA SETSO

KGAOLO 12
BAETAPELE BA SETSO
Kananelo
211.

(1)
(2)

(3)

Mokgatlo, maemo le mosebetsi wa borena, di a ananelwa ho ya ka molao wa setso
ho itshetlehilwe Molaotheong.
Bolaodi ba setso bo ananelang tsamaiso ya molao wa setso e ka nna ya sebetsa ho
ya ka molao ofe kapa ofe le melao ya setso e ka sebediswang, mme e kenyeletsa
diphetoho ho kapa ho phumulwa ha molao oo kapa melao ya setso.
makgotla a ahlole ka molao wa setso moo ho loketseng teng empa ho itshetlehilwe
ka Molaotheo le molao ofe kapa ofe o sebetsanang le molao wa setso.

Mosebetsi wa marena
212.

(1)
(2)

molao wa naha oka lokisetsa mosebetsi wa borena e le mokgatlo wa selehae
ditabeng tse amang setjhaba.
Ho sebetsana le ditaba tse tsamaelanang le borena, mosebetsi wa marena, molao
wa naha le meetlo ya setjhaba tse ananelang tsamaiso ya molao wa setso—
(a) molao wa naha kapa provense o nehelana ka ho ahuwa ha matlo a marena; le
(b) molao wa naha le ka theha lekgotla la marena.

113

KGAOLO 13: DITJHELETE

KGAOLO 13
DITJHELETE
Ditaba tsa ditjhelete ka kakaretso
Letlole la Lekeno la Naha
213.

(1)

(2)

(3)

Ho na le Letlole la Lekeno la Naha moo ditjhelete tsohle tse amohetsweng ke
mmuso wa naha di lokelang ho leshwa, ka ntle ho tjhelete e ka tlamehang hore e se
ke ya kenyeletswa ho ya ka Molao wa Palamente.
Ditjhelete di ka hulwa Letloleng la Lekeno la Naha—
(a) dipehelo tsa ditekanyetso tse entsweng ke Molao wa Palamente; kapa
(b) ha e le molato o jerweng ke Letlole la Lekeno la Naha o dumeletsweng ke
Molaotheo kapa Molao wa Palamente.
Karolo ya tekatekano ya provense ya kuno e bokelleditsweng naheng ka bophara ke
tefello e mabapi le Letlole la Lekeno la Naha.

[Letsatsi la qaleho ya karolo 213:1 Pherekgong 1998]

Tekano ya dikarolo le dikabo tsa lekeno
214.

(1)

(2)

Molao wa Palamente o lokela ho nehelana bakeng la—
(a) karolo e lekanang ya lekeno le entsweng boemong ba naha mahareng a naha,
provense le mmuso wa selehae.
(b) ho hlwauwa ha karolo e lekanang ya provense ka nngwe karolong ya lekeno ya
diprovense
(c) kabo e nngwe le e nngwe ho diprovense, mmuso wa selehae kapa masepala
ho tswa karolong ya mmuso wa naha lekenong leo le maemo a mang le a
mang ao dikabo tseo di etswang ho ona.
Molao o boletsweng karolwaneng (1) o ka fetiswa feela ha ho se ho buisanwe
le mebuso ya diprovense le selehae e hlophisitsweng, ho se ho kopanwe le
Khomishene ya Matlotlo mme dikgothaletso tsa Khomishene di se nahanisitswe, ho
kenyeleditswe le—
(a) dikgahleho tsa naha;
(b) pehelo efe kapa efe e lokelang ho etswa mabapi le molato wa naha le ditlamo
tse ding tsa naha;
114

KGAOLO 13: DITJHELETE

(c) ditlhoko le ditabatabelo tsa mmuso wa naha tse laolwang ke dipehelo tsa
maikemisetso;
(d) bohlokwa ba ho fana ka tiisetso ya hore diprovense le bomasepala ba tseba
ho fana ka ditshebeletso tsa bohlokwa ba be ba phethise mesebetsi eo ba e
abetsweng;
(e) bokgoni ba diprovense le bomasepala ba ho hlokomela le ho sebedisa
matlotlo ka tshwanelo;
(f) ntshetsopele le ditlhoko tse ding tsa diprovense le bomasepala;
(g) ho se lekane ha moruo ka hara diprovense le ha di bapiswa le tse ding;
(h) ditlameho tsa diprovense le bomasepala tse behilweng ho ya ka molao wa
naha;
(i) tlhokahalo ya dikabo tse tsitsitseng le tse ka akanngwang ka nepo tsa karolo
ya kabo ya lekeno.
(j) matjato mabapi le qomatsi kapa ditlhoko tse ding le mabaka a mang a
beilweng hodima diteko tsa maikemisetso a tshwanang.
[Letsatsi la qaleho ya karolo 214: 1 Pherekgong 1998]

Ditekanyetso tsa naha, diprovense le bomasepala
215.

(1)

(2)

(3)

Ditekanyetso tsa naha, provense le masepala le tsamaiso ya ditekanyetso di
bonaletse, ho be le boikarabelo le taolo e atlehileng ya moruo, molato le mesebetsi
mmuso.
Molao wa naha o lokela ho etsa dipehelo bakeng la—
(a) sebopeho sa ditekanyetso tsa naha, diprovense le bomasepala;
(b) nako eo ka yona ditekanyetso tsa naha le diprovense di tla tlalehwang ka yona;
le
(c) hore ditekanyetso lefapheng ka leng di lokela ho bontsha mehlodi ya matlotlo
le tsela eo ka yona tekanyetso e nahannweng e tla tsamaelanang le molao wa
naha ka teng.
Ditekanyetso lefapheng lefe kapa lefe la mmuso di lokela ho bontsha—
(a) dikakanyo tsa lekeno le tshebediso di be di qaqise phapang mahareng a
ditjhelete tse hlophiseditsweng ho sebediswa le tse seng di sebediswa.
(b) ditshitshinyo tsa ho kwalwa ha kgahello eo ho nahanwang hore e ka ba e feng
nakong eo di e balletsweng, mmoho le

115

KGAOLO 13: DITJHELETE

(c) sesupo sa maikemisetso mabapi le kadimo le mefuta e meng ya melato e
jarisweng bohle e tlang ho eketsa molato wa bohle selemong se hlahlamang.
[letsatsi la qaleho ya karolo 215: 1 Pherekgong 1998.]

Taolo ya matlotlo
216.

(1)

(2)

Molao wa naha o lokela ho theha taolo ya matlotlo o be o behe mehato e tlang ho
bontsha bosiyo ba sephiri le taolo ya tshebediso ya matlotlo mererong yohle ya
mmuso, ka ho qapa—
(a) mokgwa o amohelehang ho bohle wa ho bolokwa ha dibuka;
(b) tlhophiso tse tshwanang tsa ditshenyehelo, mmoho le
(c) ditshebetso tse tshwanang tsa taolo ya matlotlo.
Letlotlo la naha le tshwanetse ho kenya tshebetsong boikamahanyo ba metjha e
hlalositsweng karolong (1) mme e ka emisa ho ka fetisa matlole lekaleng la mmuso
e bang lekala leo la mmuso le tlola molao.

[karolwana (2) e fetotswe ke karolo 5(a) ya Molao 7 wa 2001.]

(3)

Qeto ya ho thibela ho fetisetswa ha matlotlo provenseng ho latela karolo 214(1)(b)
e ka etswa feela ho ya ka dipehelo tsa karolwana (2), le—
(a) e ke ke ya thibela matlotlo ho feta matsatsi a 120; le
(b) e ke ke ya sebediswa ka potlako empa e tla thisa ho boela morao ka ntle
ha eba Palamente e e dumela ho ya ka tsamaiso e tshwanang haholo le e
thehilweng ho ya ka karolo 76(1) mme e balletswe ke melao e kopanetsweng
le ditaelo tsa Palamente. Tsamaiso ena e lokela ho qetwa matsatsing a 30 a
qeto ya taolo ya letlotlo naha.

[karolwana (3) e fetotswe ke karolo 5(b) ya Molao 7 wa 2001.]

(4)

(5)

Palamente e ka nna ya tsoseletsa qeto ya ho thibela ho fetiswa ha matlotlo ka nako
e sa feteng matsatsi a 120 ka lekgatlo ka nako e le nngwe, ho latelwa tsamaiso e
thehilweng karolwaneng (3).
Pele Palamente e ka ananela kapa ya tsoseletsa ho thibela ho fetiswa ha matlotlo ho
ya provenseng—
(a) Mohlakisikakaretso o lokela ho tlalehela Palamente; kapa
(b) provense e lokela ho newa sebaka sa ho ikarabela menyenyetsing e
kgahlanong le yona le ho hlalosa maikutlo a yona ka pela komiti.

116

KGAOLO 13: DITJHELETE

Phumantsho ya thepa le ditshebeletso
217.

(1)

(2)

(3)

Ha makala a puso a naha, provense le mmuso wa selehae kapa mekgatlo efe kapa
efe e hlaloswang molaong wa naha, ditlamo tsa thepa le ditshebeletso, a lokela ho
etsa jwalo ho ya ka tsamaiso e se nang leeme, e lekalekanang, e bonaletsang, e ka
emelang phehisano le e ka bolokang tjhelete.
Karolwana (1) ha e thibele makala a puso kapa mekgatlo e boletsweng
karolwaneng eo ka ho phethisa phumantsho ya leano le fanang ka—
(a) mehato ya boikgethelo ha ho ajwa ditumellano; le
(b) tshireletso kapa ntshetsopele ya batho kapa dihlopha tsa batho ba sitisiswang
ke kgethollo e yang ka leeme.
Molao wa naha o lokela ho rala tsamaiso eo ka yona leano le amohelwang
karolwaneng (2) le ka sebediswang ka teng.

[Karolwana (3) e fetotswe ke karolo 6 ya Molao wa tokiso ya bosupa ya Molaotheo wa 2001.]

Ditiisetso tsa mmuso
218.

(1)
(2)

(3)

Mmuso wa naha wa provense kapa masepala o ka etsa tiisetso ka se kadinngweng,
feela ha eba tiisetso eo e ikamahanya le mabaka tse ngotsweng molao wa naha.
Molao wa naha o boletsweng karolwaneng (1) o ka fetiswa feela ka mora hore
dikgothaletso dife kapa dife tsa Khomishene ya Matlotlo le Taolo ya Matlotlo e
nahanwe.
Selemong se seng le se seng mmuso o mong le o mong o lokela ho phatlalatsa
tlaleho ya ditiisetso tseo o faneng ka tsona.

[letsatsi la qaleho ya karolo 218: 1 Pherekgong 1998.]

Meputso ya batho ba sebelletsang setjhaba
219.

(1)

Molao wa Palamente o lokela ho etsa moralo oo ka ona ho lekanngwang—
(a) meputso, ditumello le ditshwanelo ho ditho tsa Lekgotla la Naha la
Diprovense, baromuwa ba ka mehla ba Lekgotla la Naha la Diprovense, ditho
tsa Kabinete, Batlatsi ba Matona, marena le ditho tsa makgotla afe kapa afe a
marena; le
(b) maemo a hodimo a meputso, ditumello kapa ditshwanelo tsa ditho tsa
makgotla a diprovense, ditho tsa Makgotla a Phethahatso le ditho tsa
Makgotla a Bomasepala ba mehato e fapaneng.
117

KGAOLO 13: DITJHELETE

(2)

(3)

(4)

(5)

Molao wa naha o lokela ho theha khomishene e ikemetseng ya ho etsa
dikgothaletso ka meputso, ditumello le ditshwanelo tse boletsweng ho
karolwaneng (1).
Palamente e ka fetisa molao o boletsweng ho karolwaneng (1) ha feela ho se ho
nahannwe ka dikgothaletso dife kapa dife tsa khomishene e thehilweng ka dipehelo
tsa karolwana (2).
lekgotla la phethahatso la naha, lekgotla la phethahatso la provense, masepala
kapa bolaodi bofe kapa bofe bo amehang bo ka sebedisa molao wa naha o
boletsweng karolwaneng (1) ka mora ho nahana ka dikgothaletso tsa khomishene
tse thehilweng ho ya ka karolwana (2).
Molao wa naha o lokela ho etsa moralo wa ho beha meputso, ditumello le
ditshwanelo tsa baahlodi, Motjhotjhisi le Mohlahlobikakaretso, le ditho tsa
khomishene efe kapa efe e thehilweng ka taelo ya Molaotheo, ho kenyeletswa le
bolaodi ba kgaso bo boletsweng karolong 192.

Khomishene ya Ditjhelete
Ho thehwa le tshebetso
220.

(1)

(2)
(3)

Ho na le Khomishene ya Ditjhelete le ya taolo ya Matlotlo a Rephaboliki e
etsang dikgothaletso le lebeletsweng Kgaolong ena kapa molaong wa setjhaba,
Palamenteng, makgotla a provense le bolaodi bo laolwang ke molao wa naha.
Khomishene e ikemetse mme e laolwa feela ke Molaotheo le molao mme e lokela
ho se nke lehlakore.
Khomishene e lokela ho sebetsa ka Molao wa Palamente, mme sebetse mesebetsi
ya yona, e lokela ho tadimisisa dintlha tsohle ha mmoho le tse ngotsweng karolong
214(2).

Ho thonngwa ha ditho le nako ya tsona tshebetsong
221.

(1)

Khomishene e bopilwe ka basadi le banna ba latelang ba thontsweng ke
Mopresidente jwalo ka hlooho ya lekgotla la phethahatso la naha:
(a) modulasetulo le motlatsi wa modulasetulo bao e leng ditho tse felletseng;
(b) batho ba bararo ba thontsweng, ka mora ho kopana le Matona, ho tswa
lenaneng le e ntsweng ka mokgwa o hlalositsweng ke molao wa naha;

118

KGAOLO 13: DITJHELETE

(c) batho ba babedi ba thontsweng, ka mora ho kopana le mmuso wa selehae, ho
tswa lenaneng le entsweng ka mokgwa o hlalositsweng ke molao wa naha; le
(d) batho ba bang ba robong.
[Karolwana (1) e fetotswe ke karolo 2 ya Molao wa tokiso ya bohlano ya Molaotheo wa 1999 le ho
fetolwa ke karolo 7(a) ya Molao wa tokiso ya bosupa ya Molaotheo wa 2001.]

(1A) Molao wa naha o hlaloswang karolwaneng (1) o tshwanetse o nehelane ka ho ba le
seabo ha—
(a) Matona lenaneng le hlalositsweng karolwaneng (1)(b) le
(b) mmuso wa selehae lenaneng le hlalositsweng karolwaneng (1) (c).
[Karolwana (1A) e kentswe ke karolo 7(b) ya Molao 7 wa 2001.]

(2)
(3)

Ditho tsa Khomishene di lokela ho ba le tsebo e batsi.
Ditho di sebetsa nako e thehilweng ho ya ka molao wa naha. Mopresidente a ka nna
a tlosa setho ofising ka lebaka la boitshwaro bo bobe, ho hloleha le ho setsebe.

Ditlaleho
222.

Khomishene e lokela ho tlaleha ka mehla Palamenteng le makgotleng a ketsamolao a
provense.

Banka e Bohareng
Motheo
223.

Reserve Bank ya Afrika Borwa ke banka e bohareng ya Rephaboliki mme e laolwa ke Molao
wa Palamente.

Sepheo
224.

(1)
(2)

Sepheo sa motheo sa Reserve Bank ya Afrika Borwa ke ho sireletsa matla thekong
ya tjhelete molemong wa kgolo ya moruo o tsitsitseng mme o hola Rephaboliking.
Reserve Bank ya Afrika Borwa, ka ho leka ho fihlella sepheo sa yona, e lokela ho
lokela ho phetha mesebetsi ya yona ka ntle ho tshabo ya letho, e sa sebetse ka
leeme kapa ho nahanela empa ho be le puisano ya ka mehla mahareng a ditho tsa
Banka le Kabinete tse ikarabellang ditabeng tsa ditjhelete tsa naha.

119

KGAOLO 13: DITJHELETE

Matla le mesebetsi
225.

Matla le mesebetsi ya Reserve Bank ya Afrika Borwa ke eo ka tlwaelo e etswang ke
dibanka tse bohareng mme matla le tshebetso e lokela ho laolwa ke Molao wa Palamente
mme di etswe di be di phethwe ho ya ka mabaka a balletsweng ke Molao oo.

Dintlha tsa Ditjhelete tsa Selehae le Provense
Matlole a Lekeno la Diprovense
226.

(1)

(2)

(3)
(4)

Ho na le Letlole la Lekeno la provense bakeng la provense ka nngwe leo ho
bokellwang ho lona ditjhelete tsohle tse lefelletsweng mmuso wa provense, ntle le
tjhelete e qheletsweng thoko ke Molao wa Palamente.
Tjhelete e ka ntshwa Letloleng la Lekeno la Provense, ka—
(a) dipehelo tsa ditekanyetso ka molao wa provense; kapa
(b) ha e le molao o tobaneng le Letlole la Lekeno la Provense o dumellwang ke
Molaotheo kapa molao wa provense.
Lekeno le abetsweng mmuso wa selehae ka provense provenseng eo ho latela
karolo 214(1), ke molato o tobaneng le Letlole la Lekeno la provense eo.
Molao wa Naha o ka hlwaya moralo wa tshebetso oo—
(a) Molao wa provense o ka nehelanang ka kgulo ya tjhelete e le molato kgahlano
le Letlole la Lekeno la Provense ho latela karolwana (2)(b) le
(b) lekeno le abetsweng mmuso wa selehae ka provense provenseng eo e
tshwanetse ho lefellwa ho bomasepala provenseng eo ho latela karolwana (3).

[Karolwana (4) e kentswe ke karolo 8 ya Molao wa tokiso ya bosupa ya Molaotheo wa 2001.]
[letsatsi la qaleho ya karolo 226: 1 Pherekgong 1998]

Mehlodi ya naha ya matlole a provense le mmuso wa seleha
227.

(1)

Mmuso wa selehae le provense ka nngwe—
(a) e lokelwa ke karolo e sa lekalekanang ya lekgetho le bokelleditsweng naheng
ka bophara hore e tle e tsebe ho fana ka ditshebeletso tsa bohlokwa le ho etsa
mesebetsi eo e e abetsweng; le
(b) ho amohela dikabo tse tswang dikabong tsa lekeno la mmuso wa naha ka
tlasa mabaka a nang le dipehelo kapa a se nang dipehelo.

120

KGAOLO 13: DITJHELETE

(2)

(3)

(4)

Lekeno le eketsehileng le entsweng boemong ba diprovense kapa bomasepala le
ka se tlose karolong ya lona ya lekeno le entsweng boemong ba naha kapa ho tswa
dikabong tse ding tse entsweng bakeng la bona ho tswa lekenong la mmuso wa
naha, ha hona qobello hore mmuso wa naha o ka lefa diprovense kapa masepala
o sa phahamising lekeno la teng ho latela ditshebeletso tsa teng tsa matlotlo le
lekgetho.
karolo e lekanang ya lekeno la provense le entsweng boemong ba naha le
tshwanetse le fetisetswe provenseng eo ka potlako ho sa fokotswa letho ka ntle ha
eba phethiso eo e thibetswe hoya ka karolo 216.
Provense e lokela ho ikgwantlella mehlodi efe kapa efe eo e ehlokan, ho ya ka
dipehelo tsa Molaotheo wa provense eo e ekelletsang ditlhoko tsa yona tseo
Molaotheo ona o di hlahisang.

[letsatsi la qaleho ya karolo 227: 1 Pherekgong 1998]

Makgetho a Diprovense
228.

(1)

Lekgotla la ketsamolao la provense le ka lefisa—
(a) makgetho, ditefello le makgetho a mang, lekgetho la keketso thekong,
lekgetho la theko, lekgetho la matlo le thepa; le
(b) ditefiso ka tekano hodima mehlodi ya makgetho bakeng sa lekgetho, tefello
kapa tlamo e behilweng ke molao wa naha, ntle ho mehlodi ya makgetlo
a dikgwebo tse kopanetsweng a kuno, lekgetho le eketsang boleng kapa
ditlameho tsa thepa e romelwang.

[Serapa (b) se fetotswe ke karolo 9 ya Molao wa tokiso ya bosupa ya Molaotheo wa 2001.]

(2)

Matla a lekgotla la ketsamolao la provense a hore le lefise makgetho, ditefello,
ditlamo le ditefiso—
(a) a ke ke a sebediswa ka mokgwa o ka holofatsang maano a naha moruong,
merero ya moruo pakeng tsa diprovense kapa tsamaiso ya thepa,
ditshebeletso, mekotla ya kgwebo kapa ya basebetsi naheng ka bophara,
(b) a laolwe ho ya ka Molao wa Palamente, o ka phethwang feela ka mora
dikgothaletso dife kapa dife tsa Khomishene ya Ditjhelete ha di se di
nahannwe.

[letsatsi la qaleho ya karolo 228: 1 Pherekgong 1998.]

121

KGAOLO 13: DITJHELETE

Matla a masepala ditjheleteng tsa lekgetho le tshebetso
229.

(1)

(2)

(3)

(4)

(5)

Ho ya ka karolwana (2), (3) le (4), masepala a ka lefisa—
(a) ditefello tsa matlo le keketso ditefellong mabapi le ditshebeletso tse entsweng
kapa tse etsedistweng masepala; le
(b) ha eba di dumelletswe ke molao wa naha, lekgetho le leng, ditefello le
lekgetho la thepa e tshwanelang mmuso wa selehae kapa mohatong wa
mmuso wa selehae oo masepala eo a leng ka tlasa hae empa ho se masepala
ya ka lefisang lekgetho, lekgetho la thekiso, lekgetho le kenyeleditsweng la
theko le lekgetho la thepa.
Matla a masepala a ho lefisa ditefello tsa matlo, ditefello tse ekeditsweng ho tse
lefilweng mabapi le ditshebeletso tseo ho fanweng ka tsona kapa tse etseditsweng
masepala, kapa makgetho a mang, ditefello kapa makgetho a thepa—
(a) a ke ke a phethwa ka tsela e tla tshwaetsa monahano o mobe mabapi le thepa
le ho se utlwahale ha maano a moruo a naha, ditshebetso tsa moruo ho haola
le meedi ya masepala, kapa ho tsamaiswa ha thepa, ditshebeletso, tjhelete
kapa mosebetsi wa setjhaba; le
(b) a ka laolwa ke molao wa naha.
Ha bomasepala ba babedi ba na le matla a ho lefisa lekgetho mmoho le mesebetsi
ho ya ka sebaka se le seng, karolo e loketseng ya matla ao le mesebetsi eo e lokela
ho etswa ho ya ka molao wa naha. Karolo e ka etswa ka morao ho hore feela ho
nkuwe tsamaiso e latelang:
(a) tlhoko ya hore ho dumellanwe le metheo e utlwahalang ya lekgetho.
(b) matla le mesebetsi e phethwang ke masepela ka mong.
(c) matla a ho batla lekgetho a masepala ka mong.
(d) ho sebetsa ka ho atleha le ka bokgoni ba ho fumana makgetho, ditefello le
ditefo tsa thepa.
(e) tekatekano.
Ha ho letho karolong ena le sa kenyeletseng ho arolelana ha makgetho ho ya ka
karolo ena mahareng a bomasepala ba nang le matla a ho fumana lekgetho le
mesebetsi sebakeng se le seng.
Molao wa naha o lebeletsweng karolong ena o ka phethiswa feela ka mora mmuso
wa selehae o hlophisitsweng le Khomishene ya Ditjhelete le ya Lekgetho ha ho
se ho builwe le tsona mme dikgothaletso dife kapa dife tsa Khomishene di se di
nahannwe.

[letsatsi la qaleho ya karolo 229: 1 January 1998.]

122

KGAOLO 13: DITJHELETE

Dikadimo tsa Diprovense
230.

(1)

(2)

Provense e ka phahamisa kadimo ya tjhelete ho latela molao wa naha empa kadimo
ya ditjhelete bakeng la ditjeho tsa jwale e ka phahamiswa e bang ho hlokahala
bakeng la selemo sa ditjhelete
Molao wa naha o bolelwang karolwaneng (1) o ka fetiswa feela ha ho se ho
tshohlilwe dikeletso tsohle tsa Khomishene ya ditjhelete le lekgetho.

[Karolo 230 e fetotswe ke karolo 10 ya Molao 7 wa 2001.]

Dikadimo tsa masepala
230A. (1)

(2)

Ho latela molao wa naha, Lekgotla la masepala le ka—
(a) phahamisa dikadimo tsa teng bakeng la ditjeho tsa jwale empa dikadimo tseo
di ka phahamiswa feela selemong sa ditjhelete;
(b) itlama mmoho le lekgotla le tlang tshebetsong ya yona ya molao le bolaodi ba
phethahatso ho ka fumana dikadimo kapa ho tsetela bakeng la masepala.
Molao wa naha o hlaloswang karolwaneng (1) o fetiswa ka mora kgothaletso ya
khomishene ya ditjhelete.

[Karolo 230A e kentswe ke karolo 17 ya Molao wa tokiso ya leshome le metso e tsheletseng ya
Molaotheo wa 2001.]

123

KGAOLO 14: DIPEHELO KA KAKARETSO

KGAOLO 14
DIPEHELO KA KAKARETSO
Molao wa matjhaba
Ditumellano tsa matjhaba
231.

(1)
(2)

(3)

(4)

(5)

Ho tshohlwa le ho saenelwa ha ditumellano tsa matjhaba ke boikarabelo ba
phethahatso ya naha.
Tumellano ya matjhaba e tlama Rephaboliki ha feela e se e ananetswe ke Seboka sa
Naha se etsang molao le Lekgotla la Diprovense la Naha ka ho etsa tlamo. Ntle le ha
e le tumellano ya mofuta o bolelwang karolwaneng (3)
Tumellano ya matjhaba ya mofuta wa setekgeniki, tsamaiso kapa phethahatso
ya tlhaho kapa tumellano e sa hlokeng kananelo kapa kamohelo, e entsweng ke
phethahatso ya naha e tlama Rephaboliki ntle le hore e ananelwe ke Seboka sa
Naha le Lekgotla la Naha la Diprovense empa e lokela ho hlahiswa Sebokeng sa
Naha se etsang molao le Lekgotleng la Naha la Diprovense nako e sa le teng.
Tumellano efe kapa efe ya matjhaba e fetoha molao wa Rephaboliki ha e se e
fetisitswe jwale ka molao wa naha empa pehelo e iphethahatsang ya tumellano e
seng e ananetswe ke Palamente ke molao Rephaboliking ntle ha e le kgahlanong le
Molaotheo kapa molao wa Palamente.
Rephaboliki e tlangwa ke ditumellano tsa matjhabatjhaba tse neng di tlama
Rephaboliki pele Molaotheo o kenang tshebetsong.

Molao wa matjhaba o tlwaelehileng
232.

Molao wa matjhaba o tlwaelehileng ke molao Rephaboliking ntle le ho o sa dumellane le
Molaotheo kapa molao wa Palamente.

Tshebediso ya Molao wa Matjhaba
233.

Kutlwisiso ya molao ofe kapa ofe, lekgotla la dinyewe le leng le le leng le lokela ho ba le
kutlwisiso e utlwahalang e tsamaelanang le molao wa matjhaba ho na le kutlwisiso e sa
tsamaelanang le molao oo wa matjhaba.

124

KGAOLO 14: DIPEHELO KA KAKARETSO

Dintlha tse ding
Chata ya Ditokelo
234.

Ho matlafatsa demokrasi e theuweng ke Molaotheo, Palamente e ka nka Chata ya Ditokelo
e tsamaisanang le Molaotheo.

Boikemelo
235.

Tokelo ya batho ba Afrika ka kakaretso ya ho ikemela jwalo ka ha ho hlalositswe
Molaotheong ha e kgetholle ho ya ka mmeedi ya tokelo ho amohela monahano wa tokelo
ya boikemelo ba setjhaba sefe kapa sefe se phelang ka setso le puo sebakeng se le seng ka
hara Rephaboliki kapa ka tsela efe kapa efe jwalo ka ha molao wa naha o hlwaile.

Ho tshehetsa mekga ya dipolotiki ka tjhelete
236.

Hore demokrasi ka mekga e mengata e tle e tswelle, molao wa naha o lokela ho thusa
ka ditjhelete mekga ya sepolotiki e sebetsang mmoho makgotleng a molao a naha le
provense ka mokgwa wa tekatekano.

Ho phethwa ha ditshwanelo ka tshebetso e matla
237.

Ditshwanelo tsohle tsa molaotheo di lokela ho phethwa ka matla le ntle ho tieho.

Boetsetsi le boromuwa
238.

Lekala la phethahatso la mmuso le karolo efe kapa efe ya mmuso e ka—
(a) romela bolaodi bofe kapa bofe kapa mosebetsi o tla mehang ho phethwa kapa
ho etswa ho ya ka dipehelo tsa molao wa lekala la phethahatso lefe kapa lefe
la puso ka ntle ha eba boromuwa bo tsepame le molao ho ya ka bolaodi bo ka
phethwang kapa mosebetsi o entswe, kapa
(b) phethisa bolaodi bofe kapa bofe kapa mosebetsi ofe kapa ofe mabapi le lekala
la phethahatso la puso ka boetsetsi kapa boromuwa.

Ditlhaloso
239.

Molaotheong, ntle le ha eba sengolwa sehlalosa ka mokgwa o mong—
“molao wa naha” o akga—
(a) molao o monyane o entsweng ho ya ka dipehelo tsa Molao wa Palamente; le
(b) molao o neng o sebediswa ha Molaotheo o sebetsa mme o laolwa ke mmuso
wa naha;
125

KGAOLO 14: DIPEHELO KA KAKARETSO

“lekala la puso” e bolela—
(a) lefapha lefe kapa lefe la puso kapa la tsamaiso ya naha, provense kapa mmuso
wa selehae; kapa
(b) mosebetsi ofe kapa ofe kapa mokgatlo—
(i) ho phetha matla kapa ho etsa mosebetsi ho ya ka Molaotheo kapa
molaotheo wa provense; kapa
(ii) ho sebedisa matla a setjhaba kapa ho phetha mosebetsi wa setjhaba
ho ya ka dipehelo tsa molao o mong le o mong empa e sa kenyeletse
lekgotla la dinyewe kapa mosebeletsi wa molao;
“molao wa provense” o akga—
(a) molao o monyane o entsweng ho ya ka dipehelo tsa Molao wa provense; le
(b) molao o neng o sebediswa ha Molaotheo o sebetsa mme o laolwa ke taolo ke
mmuso wa provense.

Ho se tshwane ha ditemana tse fapaneng
240.

Moo ho nang le ho se tshwane mahareng a ditemana tsa Molaotheo, sengolwa sa English
ke se ka sehloohong.

Ditlhophiso tsa phetoho
241.

Shejulu 6 e sebetsa ho fetoheng molaong wa motheo o motjha o thehilweng ke
Molaotheo le taba e ka itlhahelang feela phetohong eo.

Ho hlakolwa ha melao
242.

Melao e boletsweng Shejulung 7 e phumutswe ho ya ka karolo 243 le Shejulu 6.

Sehlooho se sekgutshwane le qaleho
243.

(1)

(2)
(3)

Molao ona o bitswa Molaotheo wa Afrika Borwa wa 1996 mme o tla sebetsa ka
pelenyana feela mohla letsatsi le beilweng ke Mopresidente ka kgweletso mme e ke
ke ya eba pele ho mohla 1 Phupu 1997.
Mopresidente a ka beha matsatsi a fapaneng pele ho mohla o boletsweng
karolwaneng (1) ho ya ka dipehelo tse fapaneng tsa Molaotheo.
ntle le ha eba sengolwa se hlalosa ka tsela e nngwe, tlhaloso pehelong ya
Molaotheo ho fihlela ha Molaotheo o sebediswa o nkuwe o bolela nako eo pehelo
eo e sebedisitsweng ka yona.
126

KGAOLO 14: DIPEHELO KA KAKARETSO

(4)

(5)

Ha eba ho behilwe letsatsi le leng mabapi le pehelo e itseng ya Molaotheo ho ya ka
karolwana (2), pehelo efe kapa efe e tshwanang le ya Molaotheo wa Rephaboliki
ya Afrika Borwa ya 1993 (Molao wa 200 wa 1993), o boletsweng kgeletsong, o
phumutswe ho tloha ka letsatsi le tshwanang le leo.
Dikarolo tsa 213, 214, 215, 216, 218, 226, 227, 228, 229, le 230 di sebediswa ka
1Pherekgong 1998, mme hona ha ho kgetholle ho phethwa ho ya ka dipehelo tsa
Molaotheo wa molao o lebeletsweng ho dipehelo tseo pele ho letsatsi leo. Pele ho
letsatsi leo dipehelo tse tshwanang le tsa sewelo tsa Molaotheo wa Rephaboliki ya
Afrika Borwa wa 1993, o tla nne o sebetse.

127

Shejulu 1: Folakga ya Naha

SHEJULU 1
Folakga ya Naha
(1)
(2)
(3)

(4)

(5)
(6)

Folakga ya naha e motopo o kgutlonnetsepa mme e bolelele bo fetang bophara ka halofo.
E ntsho, kgauta, tala, tshweu, bokgubedu ba tjhilisi le botala ba lehodimo.
E na le motako o motala wa sebopeho sa tlhaku ya Y, oo bophara ba ona bo nkang karolo
ya bonngwe bohlanong. Mela e hare ya motako e qala hodimo le tlase ditlheng haufi le
palo ya folakga, mme e kopane bohareng ba moeding o se nang letho.
Motako o motala o dikilwe ka hodimo le ka tlase ke bosweu, mme ho leba nqeng ya palo
ya folakga, ke wa kgauta. Mebala ena e dikile nngwe leshomeng le metso e mehlanong ka
bophara ba folakga.
Kgutlotharo e haufi le palo ya folakga e ntsho.
Motako o ka hodimo o tshekaletseng o bokgubedu ba tjhilisi, mme bo ka tlase bo botala
ba lehodimo. Metako ena e na le bophara ba bonngwe borarong jwalo ka ba folakga.

Black– Botsho
Red–Bokgubedu

Gold– Kgauta
White– Bosweu
Blue–Botala ba lehodimo

128

Green– Botala

Shejulu 1A: Dibaka tsa Diprovense

SHEJULU 1A
Dibaka tsa Diprovense
[Shejulu 1A e kentswe ke karolo 4 ya molao wa tukiso ya leshome le metso e mmedi ya Molaotheo
wa 2005 mme ya lokiswa ke karolo1 Molao wa tukiso ya leshome le metso e meraro ya Molaotheo wa
2007 le Molao wa tukiso ya leshome le metso e tsheletseng ya Molaotheo wa 2009.]

Provense ya Kapa Botjhabela
[Moedi wa Provense ya Kapa Botjhabela o fetotswe ke Molao wa tokiso ya leshome le metso e meraro
ya Molaotheo wa 2007.]

Mmapa wa 3 Shejulung 1 tsebisong 1998 ya 2005
Mmapa wa 6 Shejulung 2 tsebisong 1998 ya 2005
Mmapa wa 7 Shejulung 2 tsebisong 1998 ya 2005
Mmapa wa 8 Shejulung 2 tsebisong 1998 ya 2005
Mmapa wa 9 Shejulung 2 tsebisong 1998 ya 2005
Mmapa wa 10 Shejulung 2 tsebisong 1998 ya 2005
Mmapa wa 11 Shejulung 2 tsebisong 1998 ya 2005
Provense ya Freistata
Mmapa wa 12 Shejulung 2 tsebisong 1998 ya 2005
Mmapa wa 13 Shejulung 2 tsebisong 1998 ya 2005
Mmapa wa 14 Shejulung 2 tsebisong 1998 ya 2005
Mmapa wa 15 Shejulung 2 tsebisong 1998 ya 2005
Mmapa wa 16 Shejulung 2 tsebisong 1998 ya 2005
Provense ya Gauteng
[Moedi wa Provense ya Gauteng o likisitswe ke Molao 16 wa 2009.]

Mmapa 4 tsebisong 1490 ya 2008
[Tebiso ho Mmapa 4 e fetotswe ke karolo 1(a) ya Molao wa tokiso ya leshome le metso e tsheletseng
ya Molaotheo wa 2009.]

Mmapa wa 17 Shejulung 2 tsebisong 1998 ya 2005

129

Shejulu 1A: Dibaka tsa Diprovense

Mmapa wa 18 Shejulung 2 tsebisong 1998 ya 2005
Mmapa wa 19 Shejulung 2 tsebisong 1998 ya 2005
Mmapa wa 20 Shejulung 2 tsebisong 1998 ya 2005
Mmapa wa 21 Shejulung 2 tsebisong 1998 ya 2005
Provense ya KwaZulu-Natal
[Moedi wa Provense ya KwaZulu-Natal o fetotswe ke Molao wa tokiso ya leshome le metso e meraro
ya Molaotheo wa 2007.]

Mmapa wa 22 Shejulung 2 tsebisong 1998 ya 2005
Mmapa wa 23 Shejulung 2 tsebisong 1998 ya 2005
Mmapa wa 24 Shejulung 2 tsebisong 1998 ya 2005
Mmapa wa 25 Shejulung 2 tsebisong 1998 ya 2005
Mmapa wa 26 Shejulung 2 tsebisong 1998 ya 2005
Mmapa wa 27 Shejulung 2 tsebisong 1998 ya 2005
Mmapa wa 28 Shejulung 2 tsebisong 1998 ya 2005
Mmapa wa 29 Shejulung 2 tsebisong 1998 ya 2005
Mmapa wa 30 Shejulung 2 tsebisong 1998 ya 2005
Mmapa wa 31 Shejulung 2 tsebisong 1998 ya 2005
Mmapa wa 32 Shejulung 2 tsebisong 1998 ya 2005
Provense ya Limpopo
Mmapa wa 33 Shejulung 2 tsebisong 1998 ya 2005
Mmapa wa 34 Shejulung 2 tsebisong 1998 ya 2005
Mmapa wa 35 Shejulung 2 tsebisong 1998 ya 2005
Mmapa wa 36 Shejulung 2 tsebisong 1998 ya 2005
Mmapa wa 37 Shejulung 2 tsebisong 1998 ya 2005
Provense ya Mpumalanga
Mmapa wa 38 Shejulung 2 tsebisong 1998 ya 2005
Mmapa wa 39 Shejulung 2 tsebisong 1998 ya 2005
Mmapa wa 40 Shejulung 2 tsebisong 1998 ya 2005

130

Shejulu 1A: Dibaka tsa Diprovense

Provense ya Kapa Leboya
Mmapa wa 41 Shejulung 2 tsebisong 1998 ya 2005
Mmapa wa 42 Shejulung 2 tsebisong 1998 ya 2005
Mmapa wa 43 Shejulung 2 tsebisong 1998 ya 2005
Mmapa wa 44 Shejulung 2 tsebisong 1998 ya 2005
Mmapa wa 45 Shejulung 2 tsebisong 1998 ya 2005
Provense ya Leboya Bophirima
[Moedi wa Provense ya Leboya Bophirima o lokisitswe ke Molao wa tokiso ya leshome le metso e
tsheletseng ya Molaotheo wa 2009.]

Mmapa 5 tsebisong 1490 ya 2008
[Tebiso ho Mmapa 5 e fetotswe ke karolo 1(b) ya Molao wa tokiso ya leshome le metso e tsheletseng
ya Molaotheo wa 2009.]

Mmapa wa 46 Shejulung 2 tsebisong 1998 ya 2005
Mmapa wa 47 Shejulung 2 tsebisong 1998 ya 2005
Mmapa wa 48 Shejulung 2 tsebisong 1998 ya 2005
Provense ya Kapa Botjhabela
Mmapa wa 49 Shejulung 2 tsebisong 1998 ya 2005
Mmapa wa 50 Shejulung 2 tsebisong 1998 ya 2005
Mmapa wa 51 Shejulung 2 tsebisong 1998 ya 2005
Mmapa wa 52 Shejulung 2 tsebisong 1998 ya 2005
Mmapa wa 53 Shejulung 2 tsebisong 1998 ya 2005
Mmapa wa 54 Shejulung 2 tsebisong 1998 ya 2005

131

Shejulu 2: Dikano le Boitlamo

SHEJULU 2
DIKANO LE BOITLAMO
[Shejulu 2 e lokisitswe ke karolo 2 ya Molao wa tukiso ya pele ya Molaotheo wa 1997 (sengolwa sa
English feela) mme ya fetolwa ka karolo 18 ya Molao wa tukiso ya leshome le metso e tsheletseng ya
Molaotheo wa 2001.]

Dikano le boitlamo ba Mopresidente le Mopresidente wa nakwana
1.

Mopresidente kapa Mopresidente wa nakwana o lokela ho ikana ka mokgwa ona ka pela
Moahlodi e moholo wa Lekgotla la Molaotheo:
Pontsheng ya bohle ba bokaneng mona, ke bile ke elelwa ka botlalo boikarabelo boo ke
bo amohelang ba maemo a hodimo NNA ke kenang tshebetsong ke le Mopresidente/
Mopresidente wa nakwana wa Rephaboliki ya Afrika Borwa NNA, A.B. ke a ikana ka
boitlamo bo se nang qeaqeo hore ke tla tshepahala Rephaboliking ya Afrika Borwa, mme
ke tla ikokobetsa, ke mamele, le ho phethisa le ho boloka Molaotheo le melao yohle e
meng ya ho phethisa le ho boloka Molaotheo le melao yohle e meng ya Rephaboliki; ke
ikana le ho tshepisa ka matla hore ke tla etsa ka mehla—
• ho kgothaletsa se tlang ho atla; mme ke be kgahlanong le sohle se ka senyang
Rephaboliki;
• ho sireletsa le ho kgothaletsa ditokelo tsa Maafrika Borwa ohle;
• ho phetha mesebetsi ya ka ka matla ohle a ka le dineo tsohle tsa ka ka tsebo
yohle ya ka le bokgoni bohle ba ka ke ntse ka laolwa ke letswalo la ka;
• ho phethisa toka ho bohle; mme
• ke inehela bophelong bo botle ba Rephaboliki le batho bohle ba yona.
(Mabapi le kano: Modimo nthuse.)

Boikano kapa boitlamo ba Motlatsi wa Mopresidente
2.

Motlatsi wa Mopresidente o lokela ho ikana ka mokgwa ona ka pela Moahlodi e moholo
wa Lekgotla la Molaotheo:
Pontsheng ya bohle ba bokaneng mona, ke bile ke elellwa ka botlalo boikarabelo
boo ke bo amohelang ba maemo hodimo NNA ke kena tshebetsong ke le Motlatsi wa
Mopresidente wa Rephaboliki ya Afrika Borwa, ke tla NNA A.B. ke a ikana ka boitlamo
bo se nang qeqqeo hore ke tla tshepahala ho Rephaboliking ya Afrka Borwa, mme ke tla
132

Shejulu 2: Dikano le Boitlamo

ikokobetsa, ke mamele, le ho phethisa le ho boloka Molaotheo le melao yohle e meng ya
Rephaboliki, ke ikana le ho tshepisa ka matla ho etsa ka mehla—
• ho ntshetsa pele tsohle tse tla tswellisa pele Rephaboliki, mme ke be
kgahlanong le tsohle tse ka e beang mathateng.
• ke be moeletsi wa nnete le ya tshepahalang;
• ho sebetsa ka matla ohle a ka le ditalente ka tsebo ya ka yohle le boiphihlelo
le ho tshepehala;
• ho phethahatsa toka ho bohle;
• ho itella bophelo bo botle ba Afrika Borwa le batho bohle ba yona.
(Mabapi le kano: Modimo nthuse.)

Boikano kapa boitlamo ba Matona le Batlatsi ba Matona
3.

Letona le Motlatsi wa Letona o tlameha ho ikana tjena ka pela Moahlodi e moholo wa
Lekgotla la Molaotheo kapa moahlodi e mong ya thontsweng ke Mopresidente wa
Lekgotla la Molaotheo;
NNA, A.B. je ikana/itlama hore ke tla tshepahala Rephaboliking ya Afrika Borwa mme ke
tla ikokobeletsa, hohlompha le ho phethisa Molaotheo le melao e meng ya Rephaboliki;
ke ke itlama ho phethisa mosebetsi jwalo ka Letona/Motlatsi wa Letona ka tlotla le seriti;
ho ba le nnete moeletsi wa nnete ya tshepahalang, ke sa senole ka boomo kapa kaho
thella ha leleme makunutu ao ke tshepetsweng ona; le ho phethisa mesebetsi ya ka ka
boikitlaetsole ka moo nka kgonang ka teng.
(Mabapi le kano: Modimo nthuse.)

Boikano kapa boitlamo ba setho sa Seboka sa naha, Ditho tsa ka mehla
tsa Lekgotla la Naha la Diprovense le ditho tsa lekgotla la ketsamolao la
provense
4.

(1)

		

Ditho tsa Seboka sa Naha, baromuwa ba ka mehla Lekgotleng la Naha la Diprovense
le ditho tsa lekgotla la ketsamolao di etsa kano kapa boitlamo tjena ka pela
Moahlodi e moholo wa Lekgotla la Molaotheo kapa moahlodi ya thontsweng ke
Moahlodi e moholo wa Lekgotla la Molaotheo:
NNA A.B. ke ikana/itlama hore ke tla tshepahala Rephaboliking ya Afrika Borwa
mme ke tla ikokobetsa, ho hlompha le ho phethisa Molaotheo le melao e meng
ya Rephaboliki mme ke tshepisa ho phetha mesebetsi jwalo ka setho sa Seboka
133

Shejulu 2: Dikano le Boitlamo

		
(2)

sa Naha wa ka mehla wa Lekgotla la Naha la Diprovense tsa Ntshetsopele ya
Molaotheo ho ya ka matla ohle a ka.
(Mabapi le kano: Modimo nthuse.)
Batho ba kwalang sekgeo Sebokeng sa Naha baromuwa ba ka mehla ba Lekgotla la
Naha la Diprovense kapa ka hara lekgotla la ketsamolao ba ka ikana kapa ho itlama
ka dipehelo tsa karolwana ya (1) ka pela mosebeletsi wa molao ya okametseng
Seboka, Lekgotla kapa lekgotla la ketsamolao ka moo ho leng ka teng.

Kano kapa Boitlamo ba Ditonakgolo le Ditonakgolo tsa nakwana le
ditho tsa Lekgotla la Phethahatso la Diprovense
5.

Tonakgolo ya provense le setho ka seng sa Lekgotla la Phethahatso la provense ba lokela
ho ikana ka mokgwa ona ka pela Moahlodi e moholo wa Lekgotla la Molaotheo kapa
moahlodi ya thontsweng ke Moahlodi e moholo wa Lekgotla la Molaotheo:
NNA, A.B. ke ikana hore ke tla tshepahala Rephaboliking ya Afrika Borwa mme ke tla
ikokobeletsa, ke hlomphe ke be ke phethahatse Molaotheo le melao yohle ya Rephaboliki
mme ke ikemisetsa ho sebetsa ke le Tonakgolo/setho sa Lekgotla la Phethahatso la
provense ka tlotla le seriti; ho ba moeletsi wa nnete le ya tshephalang; ke se ke ka sibolla
ka ho otloloha kapa ka ho potoloha makunutu ao ke a tshepetsweng; le ho phetha
mesebetsi ya ka ka boikitlaetso le ka matla ohle a ka.
(Mabapi le kano; Modimo nthuse.)

Boikano kapa boitlamo ba Basebeletsi ba mmuso ba Molao
6.

(1)

		

Moahlodi ka mong kapa motshwaramokobobo wa moahlodi, o lokela ho ikana/
itlama ka mokgwa ona ka pela Moahlodi e Moholo wa Lekgotla le Phahameng la
Boipiletso kapa moahlodi e mong ya thontsweng ke Moahlodi e Moholo:
NNA, A.B. ke ikana hore jwalo ka Moahlodi wa Lekgotla le wa Molaotheo/Lekgotla
le Phahameng la Boipiletso/Lekgotla le Leholo la EF/Lekgotla GH, ke tla tshepahala
Rephaboliking ya Afrika Borwa, ke phethahatse le ho sireletsa Molaotheo mme ke
sebetsa ka toka ho bohle ka ho tshwana ka ntle ho tshabo, leeme kapa ho nahanela
motho, ho ya Molaotheo le molao.
(Mabapi le kano: Modimo nthuse.)

134

Shejulu 2: Dikano le Boitlamo

(2)

(3)

Motho ya kgethilweng ho sebetsa e le Moahlodi e Moholo wa Lekgotla le
Phahameng la Boipiletso eo e seng moahlodi ha jwale ka nako eo ya ho kgethwa
o tlameha ho ikana kapa ho itlama ka pela Moahlodi e moholo wa Lekgotla la
Molaotheo.
Basebeletsi ba toka. le ba tshwereng mokobobo, ka ntle ho baahlodi, ba lokela ho
ikana/itlama ho ya ka dipehelo tsa molao wa naha.

135

Shejulu 3: Ditsamaiso tsa Dikgetho

SHEJULU 3
DITSAMAISO TSA DIKGETHO
[Shejulu 3 e lokisitswe ke karolo 2 ya Molao 4 wa 1999, le ka karolo 19 ya Molao 6 wa 2001, le ka
karolo 3 ya Molao 9 wa 2002 le ke karolo 5 ya Molao 14 wa 2008.]

Karolo A
Ditsamaiso tsa Dikgetho tsa Basebeletsi ba Molaotheo
Tshebetso
1.

Tsamaiso e ngotsweng Shejulung ena e sebetsa ka mehla ha—
(a) Seboka sa Naha se kopana ho kgetha Mopresidente kapa Sepikara kapa
Motlatsi wa Sepikara wa Seboka;
(b) Lekgotla la Naha la Diprovense le kopana ho kgetha Modulasetulo kapa
Motlatsi wa Modulasetulo; kapa
(c) Lekgotla la ketsamolao la provense le kopana ho kgetha Tonakgolo ya provense
kapa Sepikara kapa Motlatsi wa Sepikara sa lekgotla la ketsamolao.

Dikgetho
2.

Motho eo e leng modulasetulo kopanong eo Shejulu ena e lebaneng le yena o lokela ho
bitsa ho thonngwa ha bonkgetheng kopanong eo.

Ditlhoko tsa molao
3.

(1)
(2)

Ho thonngwe ka foromo e balletsweng ke melawana e ngotsweng karolong 9.
Foromo eo ho thontsweng ka yona e lokelwa ho saenwa—
(a) ke ditho tse pedi tsa Seboka sa Naha ha eba ho kgethwa Mopresidente kapa
Sepikara kapa Motlatsi wa Sepikara sa Seboka sa naha;
(b) lebitsong la baromuwa ba diprovense tse pedi, ha ho kgethwa Modulasetulo
kapa Motlatsi wa Moduasetulo wa Lekgotla la Naha la Diprovense a ka
kgethwa; kapa
(c) ke ditho tse pedi tsa lekgotla la ketsamolao la provense e amehang ha eba
Tonakgolo ya Provense kapa Sepikara kapa Motlatsi wa Sepikara sa lekgotla la
ketsamolao.
136

Shejulu 3: Ditsamaiso tsa Dikgetho

(3)

Motho ya thontsweng o lokela ho bontsha hore o amohela ho thonngwa ka
ho saena foromo eo a thontsweng ka yona kapa ka bopaki bofe kapa bofe bo
ngotsweng.

Phatlalatso ya mabitso a bonkgetheng
4.

Kopanong eo Shejulu ena e tla sebediswang teng, motho eo e leng modulasetulo o lokela
ho phatlalatsa mabitso a batho ba thontsweng ho ba bonkgetheng, empa a se dumelle
diphehisano dife kapa dife.

Nkgetheng ya mong
5.

Moo ho thontsweng nkgetheng a le mong, modulasetulo o lokela ho phatlalatsa hore
nkgetheng eo o kgethilwe.

Tsamaiso ya dikgetho
6.

Ha ho thontswe bonkgetheng ba fetang bonngwe—
(a) ho lokela hore ho etswe kgetho ya sephiri;
(b) setho ka seng se teng, kapa ha eba e le kopano ya Lekgotla la Naha la
Diprovense, provense ka nngwe le e nngwe e emetsweng kopanong e lokela
ho kgetha hang hape; mme
(c) modulasetulo o lokela ho phatlalatsa hore motho ya kgethuweng ke ya tla
fumana dikgetho tse ngata.

Tsamaiso ya ho ntshwa
7.

(1)

(2)

Ha ho se nkgetheng ya fumaneng dikgetho tse ngata, nkgetheng ya fumaneng
dikgetho tse nnyane ka ho fetisa o lokela ho ntshwa ebe ho boetse ho kgethwe
bonkgetheng ba setseng ka moo karolo 6 e hlalosang ka teng. mokgwa ona o nne
o tswele pele jwalo ho fohlela ho fumaneha nkgetheng ya fumanang dikgetho tse
ngata.
Ha ho sebediswa karolwana (i), ha eba bonkgetheng ba babedi kapa ka bomong
ba na le dikgetho tse tlase, kgetho e ka thoko e etswe ho bonkgetheng bao mme e
phetse kgafetsa ka moo ho ka hlokahalang ka teng ho akanya hore ke nkgetheng
ofe ya tla ntshwa.

137

Shejulu 3: Ditsamaiso tsa Dikgetho

Dikopano tse ding
8.

(1)

(2)

Ha ho ka ha thonngwa bonkgetheng ba babedi feela kapa ha ho ka sala
bonkgetheng ba babedi ka mora tsamaiso ya ho ntsha e entswe mme bonkgetheng
bao ba babedi ba fumana palo e lekanang ya dikgetho, kopano e nngwe e tshwarwe
matsatsing a supileng ka nako e balletsweng ke modulasetulo.
Ha ho ka tshwarwa kopano e nngwe ho ya ka karolwana (1), tsamaiso e
balletsweng ke Shejulu ena e lokela ho sebediswa kopanong eo jwalo ka ha eka ke
kopano ya ele ya dikgetho.

Ditaelo
9.

(1)

(2)

Moahlodi e moholo o lokela ho etsa melao e hlalosang—
(a) tsamaiso bakeng la dikopano tseo Shejulu ena sebetsang ho tsona;
(b) mesebetsi ya motho ofe kapa ofe eo o leng modulasetulo wa kopano, le motho
ofe kapa ofe ya thusang modulasetulo;
(c) foromo eo mabitso a ba thontsweng a ngolwang ho yona; le
(d) mokgwa oo ho tlang ho kgethwa ka ona.
Melao ena e phatlalatswe ka mokgwa oo Moahlodi e moholo a ka hlwayang ka
teng.

Karolo ya B
Mokgwa wa ho hlwaya Mokga Boromuweng ba Provense
Lekgotleng la Naha la Diprovense
1.

2.

Baromuwa ba boromuwa ba provense Lekgotleng la Naha la Diprovense leo mokga o
tlamehang ha ba ho ona le tlameha ho akanngwa ka ho atisa palo ya maemo eo mokga o
nang le ona lekgotleng la ketsamolao ka leshome mme ho arolwe palo e fumanwang ka
palo ya maemo a lekgotleng la ketsamolao ka nngwe.
Ha eba tshebetso ya ho latela ntlha ya 1 e fana ka keketso e sa ananelang baromuwa ba
abetsweng mokga ho ya ka ntlha eo, keketso e tlameha ho phehisana le dikeketso tse
tshwanang le yona tse tswang mokgeng ofe kapa ofe kapa mekga mme baromuwa ba sa
ajwang boromuweng ba abuwe mokgeng kapa mekgeng ho ya ka tatelano ya keketso e
hodimo.

138

Shejulu 3: Ditsamaiso tsa Dikgetho

3.

E bang keketseho eo ho buang ka yona karolong 2 di lekana, barongwa ba sa hlongwang
ba tshwanetse ho nehelwa mokga kapa mekga, ho kenyeleditswe mekga e meng e
kopantsweng jwalo ka ha ho hlalositswe karolong 61(2)(b) ka yona keketseho eo le ka
mokgwa oo dikgetho dihatisitsweng ka ona, ho qalwa ka mokga kapa mekga e hatisitseng
palo e hodimo ya dikgetho, ho kenyeleditse le dikgetho tse kopantsweng tabeng ya mekga
e kopantsweng nakong ya dikgetho tse fetileng tsa lekgotla la ketsamolao la province.
[Ntlha 3 e kentswe ke karolo 2 ya Molao wa tokiso ya bone ya Molaotheo wa 1999 le ho fetolwa ke
karolo 3 ya Molao wa tokiso ya borobong ya Molaotheo wa 2002 le ke karolo 5(a) ya Molao wa tokiso
ya leshome le metso e mene ya Molaotheo wa 2008.]

4.

e bang mokga o mong le o mong o na le keketseho e tshwanang ya dikgetho dikgethong
tse fetileng tsa lekgotla la ketsamelao la provense, lekgotla la ketsamolao le hlaloswang le
lokela ho nehelana ka barongwa ba bang mokgeng ka palo e lekanang keketseho ka tsela
e tsamaisanang le demokrasi.
[ntlha 4 e kentswe ke karolo 5(b) ya Molao 14 wa 2008.]

139

Shejulu 4: Dibaka tsa Tshebetso tsa Bokgoni le Tshebedisano ya Setjhaba le Bokgoni ba
Molao wa Provense

SHEJULU 4
Dibaka tsa Tshebetso tsa Bokgoni le Tshebedisano ya Setjhaba le
Bokgoni ba Molao wa Provense
Karolo A
•
•
•
•
•
•
•
•
•
•
•
•
•
•
•
•
•
•
•
•
•

Taolo ya meru ya naha
Temo
Boemafofane boo e seng ba matjhaba le ba naha
Tlhokomelo ya diphoofolo le mafu
Dikhasino, dipeiso, ho bapala ka lotho, ntle ho dilothari le dipapadi tsa matlole Tshireletso
ya bareki
Ditaba tsa setso
Taolo ya dikoduwa
Thuto mafapheng ohle, ntle le thuto ya ditheo tse phahameng
Tikoloho
Ditshebeletso tsa bophelo bo bottle
Kabo ya matlo
Molao wa setso le wa meetlo ho sebetswa ho latela Kgaolo 12 ya Molaotheo Kgothaletso
ya Diindasteri
Leano la puo le taolo ya dipuo tsa semmuso ka moo dipehelo tsa karolo 6 ya Molaotheo e
fang lekgotla la ketsamolao la diprovense matla a ho etsa molao
Ditshebeletso tsa phatlalatso tse laolwang ka ho otloloha kapa di nehelwa ke mmuso wa
provense, ho ya ka karolo 192
Tshireletso ya tlhaho, ntle ho dirapa tsa tlhaho, dirapa tsa dimela tsa naha, le mehlodi e
fumanehang mawatleng
Sepolesa ka moo dipehelo tsa Kgaolo 11 ya Molaotheo e fileng lekgotla la ketsamolao la
provense matla ka teng
Taolo ya tshilafalo
Tswelopele ya baahi
Ditefello tsa ho falliswa ha thepa
Dikgwebo tsa mebuso ya diprovense tse mabapi le dibaka tsa tshebetso tse Shejulung ena
le Shejulung 5
Dipalangwang tsa setjhaba
140

Shejulu 4: Dibaka tsa Tshebetso tsa Bokgoni le Tshebedisano ya Setjhaba le Bokgoni ba
Molao wa Provense

•
•
•
•
•
•
•
•
•
•

Mesebetsi ya setjhaba mabapi le ditlhoko tsa mafapha a mebuso ya diprovense phethisong
ya boikarabelo ba ona ba ho tsamaisa mesebetsi ya ona e balletsweng yona ho ya ka
dipehelo tsa Molaotheo kapa tsa molao o mong feela
Maano le ntshetsopele ya mabatowa
Taolo ya sephethephethe mebileng
Poloko ya mobu
Bohahlaudi
Kgwebisano
Boetapele ba setso ho ya ka taolo ya Kgaolo 12 ya Molaotheo
Ntshetsopele ya mahaeng le ditoropong
Ho lefellwa ha dilaesense tsa dipalangwang
Ditshebeletso tsa thekolohelo

Karolo ya B
Merero e latelang ya mebuso ya metse ho ya ka moo karolo 155(6)(a) le (7) e hlalosang ka teng:
•
Tshilafatso ya moya
•
Melao ya kaho
•
Dibaka tsa tlhokomelo ya bana
•
Phano ya motlakase le kgase
•
Ditshebetso tsa ditimamollo
•
Bohahlaudi ba selehae
•
Boemafofane ba masepala
•
Leano la masepala
•
Ditshebeletso tsa bophelo bo botle tsa mmasepala
•
Dipalangwang tsa setjhaba tsa masepala
•
Ditshebeletso tsa setjhaba tse matleng a masepala tse tobaneng le boikarabelo ba
masepala phethisong ya mesebetsi eo ba e abetsweng ka Molaotheo ona kapa tlasa molao
o mong Dikepe, dikepe tsa diferi, dijeti, boemakepe le dikou ho sa kenyeletswe molao wa
botjhaba le wa naha le ditaba tse tsamaelanang le tseo
•
Tlhokomelo ya dikgohola metseng
•
Melao ya kgwebisano
•
Metsi le ditshebelletso tsa dikgwerekgwere le ho falliswa ha metsi a ditshila

141

Shejulu 5: Dibaka tsa Mesebetsi tse Ikgethileng tsa Lekgotla la Molao la Provense

SHEJULU 5
Dibaka tsa Mesebetsi tse Ikgethileng tsa Lekgotla la
Molao la Provense
•
•
•
•
•
•
•
•
•
•
•
•

Karolo A

dilakga
Ditshebeletso tsa ambulanse
Diakhaeve ka ntle ho diakhaeve tsa naha
Dilaeborari ka ntle ho dilaeborari tsa naha
Dilaesense tsa tahi
Dimisiamo ka ntle ho tsa naha
Morero wa provense
Ditaba tsa setso tsa provense
Dibaka tsa boithabiso le boithapollo tsa provense
Dipapadi tsa provense
Sephethephethe le ditsela tsa provense
Ditshebeletso tsa ngaka ya diphoofolo ka ntle ho molao wa botsebi

Karolo B
Ho latelang dintlha tsa mmuso wa selehae ho ya ka tlhaloso ya karolo 155(6)(a) le (7):
•
Dibaka tsa mabopo a lewatle le boithabiso
•
Diboroto tsa tsebiso le papatso dibakeng tsa setjhaba
•
Mabitleng, dibaka tsa polokelo ya ditopo, dibaka tsa ho tjhesetsa ditopo
•
Ho hlwekisa
•
Taolo ya ho kgathatsana le setjhaba
•
Taolo ya dibaka tse rekisang tahi setjhabeng
•
Dibaka tsa ho boloka, ho hlokomela le ho pata diphoofolo
•
Ho kampela le diterata tse kampelang
•
Laesense ya dintja
•
Ho fana ka laesense le taolo ya dibaka tse rekisang dijo setjhabeng
•
Dibaka tsa selehae tsa boithapollo

142

Shejulu 5: Dibaka tsa Mesebetsi tse Ikgethileng tsa Lekgotla la Molao la Provense

•
•
•
•
•
•
•
•
•
•
•
•

Dibaka tsa dipapadi tsa selehae
Mebaraka
Selakga sa masepala
Dirapa tsa masepala le boithapollo
Ditsela sa masepala
Lerata
Boima
Dibaka tsa setjhaba tsa boikgathollo
Ho thotwa ha matlakala, dithotobolo le matlakala a dintho tse lahlwang
Ho rekisa diterateng
Ho kgantsha diterata
Sephethephethe le ho phaka

143

Shejulu 6: Ditlhophiso tsa Nakwana

SHEJULU 6
Ditlhophiso tsa Nakwana
[Shejulu 6 e lokisitswe ke karolo 3 ya Molao 1 wa 1997, ke karolo 5 ya Molao 2 wa 1998
le ke karolo 20 ya Molao 6 wa 2001.]

Ditlhaloso
1.

Shejulung ena, ka ntle ha eba e sa dumelane le sengolwa—
“lehae” le hlalosa karolo ya Rephaboliki, eo pele Molaotheo wa mehleng o neng o sebetsa
ka yona, e ile ya sebetswa lekgotleng la ketsamolao la Afrika Borwa e le lebatowa le
ikemetseng kapa le ipusang;
“Molaotheo o motjha” o hlalosa Molaotheo wa Rephaboliki ya Afrika Borwa wa 1996;
“lekgotla la ketsamolao la kgale” le hlalosa molao o phethilweng pele ho Molaotheo wa
mehleng o neng o sebetsa;
“Molaotheo wa mehleng” o hlalosa Molaotheo wa Rephaboliki ya Afrika Borwa wa 1993
(Molao wa 200, 1993).

Ho tswella pele ha molao o seng o le teng
2.

(1)

(2)

Melao yohle e neng e se e sebetsa pele Molaotheo o motjha o sebetsa, e sa tswela
pele, e ikamahantse le—
(a) ho fetolwa kapa ho phumulwa; le
(b) ho tsamaelana le Molaotheo o motjha.
Molao o entsweng wa kgale o sa ntseng o sebetsa ho ya ka dintlha tsa karolwana
(1)—
(a) ha e sebediswe hohle, lebatoweng kapa kae kapa kae jwalo ka pele ho
Molaotheo wa mehleng o neng o sebetsa ka ntle ha eba o ile wa fetolwa hore
o be le ho sebediswa ka bophara mme
(b) o ntse o laolwa ke balaodi ba laolang Molaotheo o motjha o ntseng o sebetsa,
o ikamahantse le Molaotheo o motjha.

Kutlwisiso ya molao o teng
3.

(1)

Ka ntle ha eba e sa dumellane le sengolwa kapa ho bonahala hore ha e a
tshwanela, sesupo sa molao ofe kapa ofe o neng o le teng ha Molaotheo o motjha o
sebediswa—
144

Shejulu 6: Ditlhophiso tsa Nakwana

(2)

(a) Rephaboliking ya Afrka Borwa kapa lehaeng (ntle le ha ho bolelwa lebatowa),
e lokela ho nkwa e bolela Rephaboliki ya Afrika Borwa ho ya ka Molaotheo o
motjha;
(b) Palamenteng, Seboka sa Naha kapa Senate, di lokela ho nkuwa di hlalosa
Palamente, Seboka sa Naha kapa Lekgotla la Naha la Diprovense ho ya ka
Molaotheo;
(c) ho MoPresidente, Motlatsi wa Mopresidente wa Phethahatso, Letona,
Motlatsi wa Letona kapa Kabinete, le nkuwe le hlalosa Mopresidente, Letona,
Motlatsi wa Mopresidente kapa Kabinete ho ya ka Molaotheo o motjha, o
ikamahanyang le ntlha ya 9 ya Shejulu ena;
(d) ho Mopresidente wa Senate le nkuwe e le ho bolela Modulasetulo wa Lekgotla
la Naha la Diprovense;
(e) ho lekgotla la ketsamolao la provense, Tonakgolo, setho sa Lekgotla la
Phethahatso le setho sa Lekgotla la Phethahatso la provense, e nkuwe e supa
lekgotla la ketsamolao la provense, tonakgolo, Lekgotla la Phethahatso kapa
setho sa Lekgotla la Phethahatso ka tlasa Molaotheo o motjha, ho ya ka ntlha
ya 12 ya Shejulu ena; kapa
(f) ho puo ya mmuso kapa dipuo tsa mmuso e nkuwe e supa puo efe kapa efe ya
mmuso ho ya ka Molaotheo o motjha.
Ka ntle ha eba e sa dumellane le maemo kapa e sa lokela, sesupo se setseng
molaong wa kgale wa tsamaiso—
(a) Palamenteng, Ntlo ya Palamente kapa seboka se etsang molao kapa mokgatlo
wa Rephaboliki kapa wa lehae, o nkuwe o hlalosa—
(i) Palamente ho ya ka Molaotheo o motjha ha eba taolo ya molao oo e
abetswe kapa o behetswe ho ya ka Molaotheo wa kgale kapa ka Shejulu
ena phethahatsong ya naha; kapa
(ii) Lekgotla la ketsamolao la provense, ha eba taolo ya molao oo e
abetswe kapa e behetswe ho ya ka Molaotheo wa kgale kapa ka Shejulu
lekgotleng la provense la phethahatso; ka
(b) ho Mopresidente, Tonakgolo, Molaodi, kapa mosebeletsi e moholo e mong wa
phethahatso, Kabinete, Lekgotla la Matona kapa lekgotla la phethahatso la
Rephaboliki kapa la lehae, le nkuwe le hlalosa—
(i) Mopresidente ka tlasa Molaotheo o motjha, ha taolo ya molao oo e
abetswe kapa e behetswe ho ya ka Molaotheo wa kgale kapa Shejulung
ena ho lekgotla la phethahatso la naha; kapa
145

Shejulu 6: Ditlhophiso tsa Nakwana

(ii) Tonakgolo ya provense ho ya ka Molaotheo o motjha ha eba taolo ya
molao oo e abetswe kapa e behetswe ho ya ka Molaotheo wa kgale
Shejulu ena lekgotleng la phethahatso la provense.

Seboka sa Naha
4.

(1)

(2)

(3)
(4)

Motho ofe kapa ofe eo e neng e le setho kapa mosebeletsi wa mmuso wa Seboka sa
Naha ha Molaotheo o motjha o qala ho sebediswa, e eba setho kapa mosebeletsi wa
mmuso wa Seboka sa Naha ho ya ka Molaotheo o motjha mme o sebetsa e le setho
kapa mosebeletsi wa mmuso ho ya ka dipehelo tsa Molaotheo o motjha.
Seboka sa Naha se thehilweng ho ya ka dipehelo tsa karolwana (1) se lokela ho
nkuwa jwalo ka ha eka se kgethilwe ho ya ka Molaotheo o motjha o felang ka 30
Mmesa 1999.
Seboka sa naha se bopilwe ka ditho tse 400 ho fihlela ka 30 Mmesa 1999. ho ya ka
karolo ya 49(4) ya Molaotheo o motjha.
Melawana le ditaelo tsa Seboka sa Naha tse sebetsang ha Molaotheo o motjha o
sebediswa di tla tswela pele ka ho sebetsa mme di laolwa ke ho fetolwa kapa ho
phumulwa.

Dikgetho tsa Seboka sa Naha
5.

(1)
(2)

Morero ofe kapa ofe o so kang o phethelwa ke Sebokeng sa Naha ha Molaotheo o
sebediswa o tswele pele ho ya ka dipehelo tsa Molaotheo o motjha.
Morero ofe kapa ofe o tshwerweng ke Senate ha Molaotheo o motjha o sebediswa o
lebiswe Lekgotleng la Naha la Diprovense mme Lekgotla le lokela ho tswela pele ka
morero oo ho ya ka dipehelo tsa Molaotheo o motjha.

Elections of National Assembly
6.

(1)

(2)
(3)

Ha ho dikgetho tsa Seboka sa Naha tse tla tshwarwa pele ho 30 Mmesa 1999. Ka
ntle ha Seboka se ka qhalwa ho ya ka dipehelo tsa karolo 50 (2) ka mora hore ho
fetiswe kgetho ya ho hloka ho se tshetjwe ha Mopresidente ho ya ka karolo 102 (2)
ya Molaotheo o motjha.
Karolo ya 50 (1) ya Molaotheo o motjha e sa emisitswe ho fihlela 30 Mmesa 1999.
Le ha Molaotheo wa kgale o phumutswe, Shejulu ya 2 Molaotheong jwalo ka ha o
fetotswe ke Sehlomathiso sa A Shejulung ena, e sebetsa—

146

Shejulu 6: Ditlhophiso tsa Nakwana

(4)

(a) dikgethong tsa pele tsa Seboka sa Naha sa ka tlasa Molaotheo o motjha;
(b) ho lahlehelweng ha botho ba Seboka ka mabaka a mang a sa ngolwang
karolong ya 47(3) ya Molaotheo o motjha.
(c) ho tlatseng dikgeo Sebokeng le ha ho tlatseletswa, ho lekolwa, le ha ho
sebediswa mananeo a mekga e bile a sebediswa ha ho tlatswa dikgeo tsa
mosebetsi ho fihlela dikgetho tsa bobedi tsa Seboka tsa Molaotheo ona o
motjha.
Karolo ya 47(4) ya Molaotheo o motjha e emisitswe ho fihlela ka dikgetho tsa
Seboka sa Naha tsa bobedi ho ya ka Molaotheo o motjha.

Lekgotla la Naha la Diprovense
7.

(1)

Nako e felang pele ho kopano ya pele ya lekgotla la ketsamolao la provense le
tshwarwang ka mora kgetho ya pele ho ya ka Molaotheo o motjha—
(a) kabelo ya boemedi ba mekga ba provense Lekgotleng la Naha la Diprovense e
lokela ho tshwana le kabelo eo ka yona ditho tsa senate tse 10 tsa provense di
neng di thonngwe ka yona ho ya ka dipehelo tsa karolo ya 48 ya Molaotheo o
fetileng mme
(b) kabo ya baromuwa ba ka mehla le baromuwa ba bohlokwa mekgeng e
emetsweng lekgotleng la ketsamolao la provense, e tjena:

Provense

Barongwa ba
kamehla

Barongwa ba ikgethileng

1. Kapa Botjhabela

ANC 5
NP 1

ANC 4

2. Freistata

ANC 4
FF 1
NP 1

ANC 4

3. Gauteng

ANC 3
DP 1
FF 1
NP 1

ANC 3
NP 1

147

Shejulu 6: Ditlhophiso tsa Nakwana

Provense

Barongwa ba
kamehla

Barongwa ba ikgethileng

4. KwaZulu-Natal

ANC 1
DP 1
IFP 3
NP 1

ANC 2
IFP 2

5. Mpumalanga

ANC 4
FF 1
NP 1

ANC 4

6. Kapa Leboya

ANC 3
FF 1
NP 2

ANC 2
NP 2

7. Provense ya Leboya

ANC 6

ANC 4

8. Leboya Bophirima

ANC 4
FF 1
NP 1

ANC 4

9. Kapa Bophirima

ANC 2
DP 1
NP 3

ANC 1
NP 3

(2)

(3)
(4)
(5)

Mokga o nang le ditho lekgotleng la ketsamolao la provense o lokela ho—
(a) thonya baromuwa ba ka mehla ho batho bao e neng e le basenate ha
Molaotheo o motjha o ne o sebediswa mme ba eba teng ho ka sebetsa e le
baromuwa ba ka mehla; mme
(b) ka thonya batho ba bang ho ba baemedi ba ka mehla ha feela ho se ba bang
kapa palo e sa lekaneng ya ditho tsa kgale tsa basenate.
Lekgotla la ketsamolao la provense le lokela ho thonya baromuwa ba ka mehla ho
ya ka ho thonya ha mekga.
Dikarolwana tsa (2) le (3) di sebetsa feela ha ho thonngwa baromuwa ba ka mehla
lekgetlo la pele Lekgotleng la Naha.
Karolo 62(1) ya Molaotheo o motjha ha e sebetse ho thonngweng ha ditho tsa kgale
tsa Senate hore e be baromuwa ba ka mehla ho ya ka dipehelo tsa temana ena.

148

Shejulu 6: Ditlhophiso tsa Nakwana

(6)

Melawana le ditaelo tsa Senate tse neng di sebediswa ha Molaotheo o motjha o
sebetsa, di lokela ho sebediswa mererong ya Lekgotla la Naha ho fihlela boemong
ba ho sebediswa e ikamahantse le diphetoho dife kapa dife kapa ho phumulwa.

Bao e neng e le ditho tsa Senate
8.

(1)

(2)

(3)

Motho eo e neng e le setho sa Senate ya sa thonngwang ho ba moromuwa wa ka
mehla wa Lekgotla la naha la Diprovense o na le tokelo ya ho ba setho se felletseng
sa lekgotla la ketsamolao la provense leo motho a le thonyeditsweng hore e be
setho sa Senate ho ya ka karolo 48 ya Molatheo wa kgale.
Ha motho eo e neng e le setho sa Senate a ikgethela ho se be setho lekgotleng
la ketsamolao la provense, motho eo o nkuwa jwalo ka motho ya tlohetseng
mosebetsi wa ho ba setho sa Senate letsatsi pele Molaotheo o motjha o sebediswa.
Moputso, ditumellwa le kumo tsa setho sa mehleng sa Senate se thontsweng ho ba
moromuwa wa ka mehla kapa setho sa lekgotla la ketsamolao la provense di ke ke
tsa fokotswa feela ka lebaka la ho thonngwa hoo.

Phethahatso ya Naha
9.

(1)

(2)

(3)

Mang kapa mang eo e neng e le Mopresidente, Motlatsi wa Mopresidente wa
Phethahatso, Letona kapa Motlatsi wa Letona ho ya ka Molaotheo wa kgale,
ha Molaotheo o motjha o ne o sebediswa o tswella ho ba setho mme o dula
mosebetsing ho ya ka dipehelo tsa Molaotheo o motjha, empa e ikamahanye le
temana (2).
Ho fihlela 30 Mmesa 1999 dikarolo tsa 84, 89, 90, 91, 93 le 96 tsa Molaotheo
o motjha di nkuwe jwalo ka ha eka di baleha ka mokgwa o hlahisitsweng
Sehlomathisong B Shejulung ena.
Temananyana (2) ha e thibele Letona leo e neng e le setho sa Senate ha Molaotheo
o motjha o sebediswa ho tswela pele e le Letona jwalo ka ha ho ngotswe
karolwaneng 91(1)(a) ya Molaotheo o motjha jwalo ka ha karolo eo e ngotswe
Sehlomathisong B.

Makgotla a ketsamolao a Diprovense
10.

(1)

Motho e mong le e mong eo e neng e le setho kapa mosebeletsi wa mmuso wa
lekgotla la ketsamolao la provense ha Molaotheo motjha o sebediswa, motho eo
e eba setho kapa mosebeletsi wa mmuso wa provense eo ho ya ka Molaotheo o
149

Shejulu 6: Ditlhophiso tsa Nakwana

(2)

(3)

(4)

motjha mme o sebetsa e le setho kapa mosebeletsi wa mmuso ho ya ka Molaotheo
o motjha mmoho le Molaotheo wa provense o ka bang teng.
Lekgotla la ketsamolao la provense le bopilweng ka dipehelo tsa temananyana (1)
le nkuwe e le le kgethuweng ho ya ka Molaotheo o motjha nakong e tla fela ka 30
Mmesa 1999.
Ho ya ka nako e balletsweng e felang ka 30 Mmesa 1999 e ikamahantse le karolo
108(4), lekgotla la ketsamolao la provense le na le ditho tse ngata tse balletsweng
molao oo ho ya ka Molaotheo wa kgale le palo ya ditho tsa Senate tsa kgale tseo e
seng e le ditho tsa lekgotla la ketsamolao ho ya ka dipehelo tsa temana 8 ya Shejulu
ena.
Melawana le ditaelo tsa lekgotla la ketsamolao la provense e sebediswang ha
Molaotheo o sebediswa, e tswela pele e ikamahantse le ho fetolwa le ho phumulwa.

Dikgetho tsa makgotla a ketsamolao a diprovense
11.

(1)

(2)

Le ha Molaotheo wa kgale o phumutswe, Shejulu 2 ya Molaotheo oo jwalo ka ha e
fetotswe ho ya ka Sehlomathiso sa A sa Shejulu, e sebetsa—
(a) dikgethong tsa pele tsa lekgotla la ketsamolao la provense ho ya ka Molaotheo
o motjha;
(b) ho lahlehelwa ke ho ba setho sa lekgotla la ketsamolao maemong a mang ho
ao ho fanweng ka ona karolong 106 (3) ya Molaotheo o motjha; le
(c) ho tlatsweng ha dikgeo tse teng tsa mosebetsi lekgotleng la ketsamolao
le tlatseletsong ho lekolweng le ho sebedisweng ha mananeo a dikgeo tsa
mosebetsi ho fihlela dikgetho tsa bobedi tsa lekgotla la ketsamolao ho ya ka
Molaotheo o motjha.
Karolo 106 (4) ya Molaotheo o motjha e emisitswe bakeng sa lekgotla la ketsamolao
la provense ho fihlela nako ya dikgetho tsa bobedi tsa lekgotla la ketsamolao ho ya
ka Molaotheo o motjha.

Makgotla a phethahatso a diprovense
12.

(1)

Motho eo e neng e le Tonakgolo kapa setho sa Lekgotla la phethahatso la provense
ha Molaotheo o motjha o kena tshebetsong e tswela pele e le setho mme o kena
mosebetsing ho ya ka dipehelo tsa Molaotheo o motjha le Molaotheo wa provense o
ka bang teng feela ho sa lebalwe dipehelo tsa temana (2).

150

Shejulu 6: Ditlhophiso tsa Nakwana

(2)

Ho fihlela Tonakgolo e kgethilweng ka mora dikgetho tsa lekgotla la ketsamolao
la provense ho ya ka Molaotheo o motjha e kena mosebetsing kapa provense
e sebedisa Molaotheo wa yona ho sa natswe hore ke efe e etsahalang pele
dikarolwana tsa 132 le 136 tsa Molaotheo o motjha di lokela ho utlwisiswa jwalo ka
ha ho ngotswe Sehlomathisong C ho ya ka Shejulu ena.

Melaotheo ya diprovense
13.

Molaotheo wa provense o ileng wa fetiswa pele Molaotheo o motjha o kena tshebetsong o
lokela ho itshetleha ka karolo ya 143 ya Molaotheo o motjha.

Mosebetsi wa molao diprovenseng
14.

(1)

(2)

Molao mabapi le morero o sebakeng sa tshebetso o lenaneng le Shejulung 4 kapa 5
ya Molaotheo o motjha oo ha Molaotheo o motjha o sebediswa o ile wa tsamaiswa
ka taolo lekgotleng la phethahatso la setjhaba o ka ajwa ke Mopresidente ka
kgweletso ho ya nang le matla lekgotleng la phethahatso la provense ka tumello ya
Lekgotla la Phethahatso la provense.
Ho fihlela ho hlokeha hore mosebetsi wa lekgotla la ketsamolao ho ya ka
temananyana (1) o tle o atlehe, Mopresidente ho ya ka kgweletso, a nna a—
(a) fetola molao oo kapa a o betla hore a tle a laole tlhaloso ya ona kapa taolo ya
ona;
(b) moo mosebetsi o sa sebedisweng molaong kaofela ho phumulwa le
ho phethiswa ka diphetoho le ka ntle ho diphetoho dife kapa dife kapa
dikamohelo tse hlalositsweng temaneng (a), dipehelo tseo mesebetsi e
phethilweng ho tsona kapa ho fihlela moo mosebetsi o phethwang teng
kapa laola morero ofe kapa ofe wa bohlokwa ka lebaka la kabo ha mmoho le
ho falliswa kapa kadimano ya basebetsi kapa ho fetiswa ha thepa, melato,
ditokelo le ditlamo, ho di isa kapa ho di amohela ho tswa lekgotleng la
phethahatso la mmuso kapa la provense kapa lefapha lefe kapa lefe la puso,
taolo, tshebeletso ya tshireletso kapa mekgatlo e meng feela
(c) laola ntlha e nngwe le e nngwe e hlokahalang e le sephetho sa tshebetso,
ho kenyeleditse phethiso kapa basebetsi ba bang kapa phethiso ya thepa,
mekitlane, ditokelo le setlamo, ho ya kapa ho tswa phethahatsong ya naha
kapa provense kapa lefapha la mmuso, tsamaiso, ditshebeletso tsa tshireletso
kapa motheo o mong.
151

Shejulu 6: Ditlhophiso tsa Nakwana

(3)

(4)

(5)

(a) Kgatiso ya kgweletso ka nngwe e entsweng ho ya ka dipehelo tsa
temananyana ya (1) kapa (2) e lokela ho nehelwa Seboka sa Naha le Lekgotla
la Naha la Diprovense matsatsing a 10 a phatlalatso ya kgweletso.
(b) Ha Seboka sa Naha ha mmoho le Lekgotla la Diprovense a sa ananele
kgweletso eo kapa pehelo efe kapa efe ya yona, kgweletso eo e fellwa ke nako
empa e sa ame—
(i) tshebetso ya eng kapa eng e entsweng ka dipehelo tsa kgweletso eo
kapa pehelo eo, pele e fellwa ke nako kapa
(ii) tokelo kapa tshwanelo e fumanweng kapa tlameho kapa molao o
hlahileng pele e fellwa ke nako.
Ha molao o ajwa ho ya ka dipehelo tsa temananyana (1), tlhaloso efe kapa efe ya
molao ho molaodi ya e laolang e amohelwe e le tlhaloso ho molaodi eo a filweng
mosebetsi oo.
Kabo efe kapa efe ya molao ka karolo 235(8) ya Molaotheo wa mehleng mmoho
le phetolo, kamohelo kapa ho phumulwa le phetiso botjha ya molao kapa ketso
efe kapa efe e etswang ka karolo eo, e tla nkwa jwale ka ha e ka e entswe ho ya ka
temana ena.

Molao o teng ka ntle ho matla a ketsamolao ya Palamente
15.

(1)

(2)

Bolaodi bo teng lekgotleng la phethahatso la naha bo tsamaisang molao ofe kapa
ofe o ka ntle ho matla a Palamente ha Molaotheo o motjha o sebediswa, bo tla
dula bo na le tshwanelo ya ho tsamaisa molao ho fihlela o abelwa bolaoding bo
lekgotleng la phethahatso la provense ho ya ka dipehelo tsa temana 14 ya Shejulu
ena.
Temananyana (1) e tla feela dilemong tse pedi ka mora hore Molaotheo o
sebediswe.

Makgotla a dinyewe
16.

(1)

Lekgotla le leng le le leng la dinyewe ha mmoho le makgotla a setso a neng a
leng teng pele ho kenngwa tshebetsong Molaotheo o motjha le tla tswela pele ka
mosebetsi wa lona mme le sebedise matla a tshebetso ya molao ka moo molao o
dumelang mme mang kapa mang ya sebetsang ofising e le mosebeletsi wa molao
o tla tswela pele ho sebetsa ho ya ka molao o sebedisetswang maemo ao, le ho ya
ka—
152

Shejulu 6: Ditlhophiso tsa Nakwana

(2)

(a) phetoho efe kapa efe kapa ho phumulwa ha molao oo; ha mmoho le
(b) tumellano le Molaotheo o motjha.
(a) Lekgotla la Molaotheo le thehilweng ke Molaotheo wa mehleng le fetoha
Lekgotla la Molaotheo tlasa Molaotheo o motjha.
(b)…….

[temananyana (b) e hlakotswe ke karolo 20(a) ya Molao 6 wa 2001.]

(3)

(a) karolo ya Tjhebisiso ya Boipiletso ya Lekgotla le Phahameng la Afrika Borwa e
ba Lekgotla le Phahameng la Boipiletso ka tlasa Molaotheo o motjha.
(b)…….

[temanyana (b) e hlakotswe ke karolo 20(a) ya Molao 6 wa 2001.]

(4)

(5)

(6)

(a) karolo ya provense kapa ya selehae ya Lekgotla le Phahameng la Afrika Borwa
kapa lekgotla le phahameng la mahaeng kapa karolo ya kakaretso ya lekgotla
le jwalo, e ba lekgotla le phahameng ka tlasa Molaotheo o motjha ka ntle le ho
tokiso sebakeng seo e sebetsang ho sona, ho latela temana (6).
(b) Mang kapa mang ya sebetsang ofising kapa a thonngwe ho ka sebetsa ofising
e le Moahlodi wa Mopresidente, Motlatsi wa Moahlodi wa Mopresidente kapa
moahlodi wa lekgotla la dinyewe eo a hlalositsweng temaneng ya (a) ha
Molaotheo o sebediswa e tla ba Moahlodi wa Mopresidente kapa moahlodi
wa lekgotla le jwalo la dinyewe ho ya ka Molaotheo o motjha ho ya le ka ho
arolwa ho nahannweng temanyaneng (6).
Ka ntle ha eba ho se tumellano le tikoloho kapa e sa loka hohang feela ho hlaloswa
molaong ofe kapa ofe kapa tsamaiso ho—
(a) Lekgotla la Molaotheo ka tlsa Molaotheo wa mehleng ho tshwanetse ho
amohelwa e le ho bolela Lekgotla la Molaotheo ka tlasa Molaotheo o motjha.
(b) Karolo ya Boipiletso ya Lekgotla le Phahameng la Afrika Borwa e amohelwe e
bolela Lekgotla le Phahameng la Boipiletso; le
(c) Karolo ya provense kapa ya selehae ya Lekgotla le Phahameng la Afrika Borwa
kapa lekgotla le phahameng la lehae kapa karolo e akaretsang ya lekgotla leo
e nkwe e bolela Lekgotla le Phahameng.
(a) Ha ho ka kgoneha ka pele ka mora hoba Molaotheo o motjha o sebediswe
makgotla ohle mmoho le moralo a ona, sebopeho, tshebetso le matla a
tshebetso le molao o lokelang, o lokela ho hlophiswa botjha ka sepheo sa ho
theha tsamaiso ya toka e tshwanelang ditlhoko tsa Molaotheo o motjha.
153

Shejulu 6: Ditlhophiso tsa Nakwana

(7)

(b) Setho sa Kabinete se ikarabellang ho tsa toka mme e sebetsa nakwana feela ka
mora therisano le Khomishene ya Ditshebeletso ya Molao, a qale tlhophiso e
ntjha e lebeletsweng temaneng ya (a).
(a) mang kapa mang ya ofising ha Molao wa tukiso ya Molaotheo wa Afrika Borwa
ya 2001e kena tshebetsong, ele—
(i) Mopresidente wa Lekgotla la Molaotheo, e ba Moahlodi e moholo jwalo
ka ha ho hlalositswe karolong 167 (1) ya Molaotheo o motjha
(ii) Motlatsi wa Mopresidente wa Lekgotla la Molaotheo, e ba Motlatsi
wa Moahlodi e moholo jwalo ka ha ho hlalositswe karolong 167(1) ya
Molaotheo o motjha
(iii) Moahlodi e moholo e ba Mopresidente wa Lekgotla le Phahameng la
Boipiletso jwalo ka ha ho hlalositswe karolong 168(1) ya Molaotheo o
motjha
(iv) Motlatsi wa Moahlodi e moholo e ba Motlatsi wa Mopresidente wa
Lekgotla le Phahameng la Boipiletso jwalo ka ha ho hlalositswe karolong
168(1) ya Molaotheo o motjha.
(b) Melao kapa ditaelo tsohle tse entsweng ke Mopresidente wa Lekgotla la
Molaotheo kapa Moahlodi e moholo pele ho Molao wa tukiso ya Molaotheo wa
Rephaboliki ya Afrika Borwa wa 2001 o kena tshebetsong, di ntse di sebetsa ho
fihlela di hlakolwa kapa di lokiswa
(c) Ntle le ha e sa tsamaisane le sengolwa kapa e sa loka, tebiso molaong o mong
le o mong kapa tsamaiso ho ya ho Moahlodi e moholo kapa Mopresidente wa
Lekgotla la Molaotheo e tshwanetse e nkuwe e le tebiso ho Moahlodi e moholo
jwalo ka ha ho hlalositswe karolong 167(1) ya Molaotheo o motjha.

[temananyana (7) e kentswe ke karolo 20(b) ya Moalo 6 wa 2001.]

Dinyewe tse so fele makgotleng
17.

Dinyewe tsohle tse neng di so phethelwe lekgotleng ha Molaotheo o motjha o kena
tshebetsong di lokela ho phethwa jwalo ka ha eka Molaotheo o motjha o ne o sa fetiswa,
ntle le ha ditshwanelo tsa toka di bontsha ka mokgwa o mong.

Bolaodi ba Botjhutjhisi
18.

(1)

Karolo ya 108 ya Molaotheo wa mehleng e dula e sebetsa ho fihlela Molao wa
Palamente o karolong ya 179 ya Molaotheo o motjha o sebediswa. Temananyana
154

Shejulu 6: Ditlhophiso tsa Nakwana

(2)

ena ha e ame ho thonngwa ke Motsamaisi wa Naha wa Botjhutjhisi ba Setjhaba ka
dipehelo tsa karolo ya 179.
Mohlakisikakaretso ya mosebetsing ha Molaotheo o sebediswa o tla tswela pele ka
mosebetsi ho ya ka dipehelo tsa molao o amanang le mosebetsi oo, ho sa lebalwe
dipehelo tsa temananyana (1).

Dikano le Boitlamo
19.

Motho a ntseng a sebetsa ho latela dintlha tsa Shejule sena a nkileng kano ya mosebetsi
kapa a entse boitlamo ka tlasa Molaotheo o fetileng ha ho hlokahale a phethe kano ya
mosebetsi kapa ho itlama ka tlasa Molaotheo o motjha.

Dikano le Boitlamo
20.

(1)

Karolong ena “mokgatlo wa molaotheo” e bolela—
(a) Mosireletsi wa Setjhaba
(b) Khomishene ya Ditokelo tsa Botho ya Afrika Borwa;

[serapa (b) se lokisitswe ke karoo 4 ya Molao 2 wa 1998.]

(2)

(3)

(c) Khomishene ya Tekano ya Bong
(d) Mohlakisikakaretso
(e) Reserve Bank ya Afrika Borwa
(f) Khomishene ya Ditjhelete le Matlotlo
(g) Khomishene ya Ditshebeletso tsa Toka
(h) Lekgotla la Puo la Afrika Borwa.
Motheo ofe kapa ofe wa Molaotheo o bopilweng ke Molaotheo wa mehleng o
tla tswela pele ho sebetsa tlasa dipehelo tsa molao o sebetsang ho ona mme
mang kapa mang ya leng maemong a setho sa khomishene, setho sa lekgotla
la Reserve bank kapa Lekgotla la Puo la Afrika Borwa, Mosireletsi wa Setjhaba
kapa Mohlakisikakaretso ha Molaotheo o mtjha o sebediswa o tla tswela pele a le
maemong ao ho ya ka molao o sebediswang maemong ao, ho latelwa—
(a) phetolo efe kapa efe kapa ho phumulwa ha molao oo; le
(b) tumellano la Molaotheo o motjha.
Dikarolo tsa 199(1), 200(1), (3) le (5) ho fihlela ho (11) le 201 ho fihlela ho 206 tsa
Molaotheo wa kgale, di tla dula di le tshebetsong ho fihlela di phumulwa ka Molao
wa Palamente o fetisitsweng tlasa dipehelo tsa karolo ya 75 ya Molaotheo o motjha.

155

Shejulu 6: Ditlhophiso tsa Nakwana

(4)

(5)

Ditho tsa Khomishene ya Tshebeletso ya Toka tse bolelwang karolwaneng 105(1)
(h) ya Molaotheo wa kgale ha e sa hlole e le ditho tsa Khomishene ha ditho tseo
ho hlalositsweng karolong 178 (1)(i) ya Molaotheo o motjha ba kgethelwa ho ba
mosebetsing.
(a) Lekgotla la Volkstaat le thehilweng tlasa dipehelo tsa Molaotheo wa kgale le
tla tswela pele ho sebetsa tlasa dipehelo tsa molao o etswang o tobaneng le
lona mme mang kapa mang ya neng a na le maemo ho yona ha Molaotheo o
motjha o sebediswa o tla tswela pele maemong ao tlasa dipehelo tsa molao o
tobaneng le lona, ho ya ka—
(i) hore phetolo kapa ho phumulwa ha molao; mmoho le
(ii) hore o dumellane le Molaotheo.
(b) Dikarolo tsa 184 A, 184 B(1)(a), (b) le (d) tsa Molaotheo wa kgale di dula di
sebetsa ho fihlela di hlakolwa ka Molao wa Palamente o fetisitsweng tlasa
dipehelo tsa karolo ya 75 ya Molaotheo o motjha.

Ho fetiswa ha molao o hlokwang ke Molaotheo
21.

(1)

(2)
(3)
(4)

(5)

(6)

Moo Molaotheo o qosang hore ho fetiswe molao wa naha kapa wa provense,
molao oo o lokela ho fetiswa ke bolaodi bo lokelang ka nako e lekaneng ya mohla
Molaotheo o motjha o neng o sebetsa.
Karolo ya 198(b) ya Molaotheo o motjha e ke ke ya sebediswa ho fihlela molao o
lebeletsweng o fetiswa.
Karolo ya 199(3)(a) ya Molaotheo o motjha e ke ke ya sebediswa pele dikgwedi tse
tharo di feta ka mora molao o lebeletsweng o fetiswa.
Molao wa Naha o lebeletsweng karolong 217(3) ya Molaotheo o motjha o lokela ho
fetiswa pele ho feta dilemo tse tharo tsa mohla Molaotheo o motjha o sebediswang,
empa ho hlokeha ha molao o etswang nakong ena ha ho thibele tshebediso ya
leano le hlalositsweng karolong 217(2).
Ho fihlela Molao wa Palamente o hlalositsweng karolong 65(2) ya Molaotheo o
motjha o fetisitswe molao wa provense ka nngwe o ka nna wa lekanyetsa tsamaiso
ya ona ho ya ka dipehelo tseo ka tsona matla a fuweng baromuwa ba ona ho e
kgethela Lekgotleng la Naha la Diprovense.
Ho fihlela molao o lebeletsweng karolong 229(1)(b) wa Molaotheo o motjha o
fetisitswe, masepala o na le matla a ho beha boholo ba lekgetho kapa tefello ya
thepa eo a filweng matla a ho a batla ha Molaotheo o qala ho sebediswa.
156

Shejulu 6: Ditlhophiso tsa Nakwana

Kopano ya setjhaba le poelano
22.

(1)

(2)

Le ha ho ena le dipehelo dife kapa dife tse ding tsa Molaotheo o motjha le ka ntle
ho ho phumulwa ha Molaotheo wa kgale, dipehelo tsohle tse tsamaelanang le
tshwarelo e fuperweng Molaotheong wa mehleng ho ya ka sehlooho sa “Kopano ya
Setjhaba le Poelano” di lokela ho ba karolo ya Molaotheo o motjha mabapi le Molao
wa Nthsetsopele ya Kopano ya Setjhaba le Poelano wa 1995 (Molao wa 34 wa 1995)
jwalo ka ha o fetotswe, ho kenyeletswa mabaka a yona a bonnete.
Bakeng la maikemisetso a temananyana (1), letsatsi la “6 Tshitwe 1993”, moo le
hlahellang teng Molaotheong o fetileng ka tlasa “Kopano ya Setjhaba le Poelano”,
ditshwanetse dibalwe e le “11 Motsheanong 1994”.

[Temananyana (2) e kentswe ke karolo 3 ya Molao wa tokiso ya pele ya Molaotheo wa 1997.]

Bili ya Ditokelo
23.

(1)

(2)

Molao wa naha o lebeletsweng karolong 9(4), 32(2) le 33(3) ya Molaotheo o motjha
o lokela ho fetiswa nakong ya dilemo tse tharo ho tloha mohlang Molaotheo o
motjha o kenngwang tshebetsong.
Ho fihlela molao o lebeletsweng dikarolong tsa 32(2) le 33(3) wa Molaotheo o
motjha o fetisitswe—
(a) karolo 32(1) e lokela ho balwa tjena:
“(1) Motho e mong le e mong o na le tokelo ya ho tseba ditaba kaofela tseo
mmuso o di tsebang kapa e meng ya makala mafapheng afe kapa afe a mmuso
ha feela tsebo eo e hlokeha mabapi le ho phethisa kapa ho boloka tse ding tsa
ditokelo tsa hae.” le
(b) karolo 33(1) le ya (2) di lokela ho amohelwa tjena:
“Motho e mong le e mong o na le tokelo ya—
(a) ho ba le ho nka mohato wa molao ha e le hore ditokelo tsa hae kapa
ditabatabelo tsa hae di a hanelwa kapa di bang kotsing;
(b) ka tsamaiso e nepahetseng mohato wa toka wa molao moo e leng hore
tse ding tsa ditokelo kapa ditebello tsa molao tsa bona di a ameha kapa
di bang kotsing;
(c) a fuwe mabaka ka ho ngola mabapi le mohato wa taolo a mang ditokelo
ife kapa dife tsa bona le ditabatabelo ka ntle ha eba mabaka a mohato
oo a se a phatlaladitswe; le

157

Shejulu 6: Ditlhophiso tsa Nakwana

(3)

(d) mohato wa taolo wa toka ho ya ka mabaka a filweng moo ditokelo tsa
bona di amehang teng kapa di bang kotsing.”.
Dikarolo tsa 32(2) le 33(3) tsa Molaotheo o motjha di fela ha eba molao o
lebeletsweng dikarolong tseo ha di a fetiswa ka dilemo tse tharo tsa mohla
Molaotheo o sebediswang.

Tsamaiso ya setjhaba le ditshebeletso tsa tshireletso
24.

(1)

(2)

(3)

Dikarolo tsa 82(4)(b), 215, 218(1), 224 ho isa ho 228, 236(1), (2), (3), (6), (7)(b) le
(8) le 237(1) le 239(4) le(5) tsa Molaotheo wa kgale di ntse di le tshebetsong jwalo
ka ha eka Molaotheo wa kgale ha o a phumulwa, ho ya ka—
(a) diphetoho dikarolong tse ngotsweng Sehlomathisong sa D;
(b) diphetoho tseding kapa ho phumulwa ha dikarolo tseo ka Molao wa
Palamente o fetisitsweng ka tlasa dipehelo tsa karolo ya 75 ya Molaotheo o
motjha, ha mmoho le
(c) tumellano le Molaotheo o motjha.
Khomishene ya Tshebeletso ya Setjhaba le dikhomishene tsa ditshebeletso tsa
diprovense tse hlaloswang Kgaolong 13 ya Molaotheo wa kgale, di dula di le
tshebetsong tlasa dipehelo tsa Kgaolo eo mme molao o sebediswang ho yona
jwalo ka ha eka Kgaolo eo e hlakotswe ho fihlela Khomishene le dikhomishene
tsa diprovense di fediswa ka Molao wa Palamente o fetisitsweng ka dipehelo tsa
dikarolo tsa 75 tsa Molaotheo o motjha.
Ho phumulwa ha Molaotheo wa kgale ha ho ame kgweletso efe kapa efe e
ntshitsweng ho ya ka karolo ya 237(3) ya Molaotheo wa kgale mme kgweletso ya
mofuta oo e tla tswela pele tshebetsong ho ya ka—
(a) phetoho efe kapa efe kapa ho phumulwa; le
(b) tumellano le Molaotheo o motjha.

Keketseho ya ho se atlehe ho kgethweng makgotleng a ketsamolao
25.

(1)

(2)

Mang kapa mang eo Molaotheo o motjha o sebetsa a ahlotswe Rephaboliking nako
e fetang kgwedi tse 12 a le tjhankaneng a ne a sa fuwa boikgethelo ba faene, ha a
tshwanela ho kgethelwa ho ba setho sa Seboka sa Naha kapa lekgotla la ketsamolao
la provense.
Ho se atlehe ha motho tlasa dipehelo tsa temanenyana (1)—

158

Shejulu 6: Ditlhophiso tsa Nakwana

(a) ho a fela ha kahlolo e ka qhelelwa thoko ha ho entswe boipiletso kapa nako
ya kahlolo ya fokotswa ha ho entswe boipiletso hore e se hlole e ka mo sitisa,
hape
(b) ho fela ha ho feta dilemo tse hlano kahlolo e phethilwe Mmuso wa selehae.

Mmuso wa selehae
26.

(1)

Ho fihlela dipehelo tsohle tsa dikarolo tsa 151, 155, 156 le 157 tsa Molaotheo o
motjha—
(a) dipehelo tsa Molao wa Phethoho wa Mmuso wa Selehae wa 1993 (Molao wa
209 wa 1993), jwalo ka ha o ka fetolwa nako le nako ke lekgotla la ketsamolao
le tsamaelana le Molaotheo o motjha o tla dula ho fihlela ka 30 Mmesa 1999
kapa ho fihlala o phumulwa ho tswa feela hore ke efe e potlakileng; le

[temananyana (a) e fetotswe ke karolo 5(a) ya Molao 2 wa 1998.]

(b) morena wa setjhaba ya hlokometseng melo ya setso mme a dula sebakeng
seo e leng sa lekgotla la phetoho la selehae, lekgotla la phetoho la mahaeng
kapa lekgotla la boemedi la phethoho le hlalositsweng Molaong wa Phethoho
wa Mmuso wa 1993 mme o hlwailwe jwalo ka ha o ngotswe karolong 182 ya
Molaotheo wa kgale, mme e ka ba setho se seng molaong se tshwanelang ho
ba setho sa lekgotla leo ho fihlela 30 Mmesa 1999 kapa ho fihlela Molao wa
Palamente o fana ka molao o mong.
[temananyana (b) e fetotswe ke karolo 5(b) ya Molao 2 wa1998.]

(2)

Karolo 245 (4) ya Molaotheo wa mehleng e sa ntse e sebediswa ho fihlela
tshebediso ya karolo eo e ba e fela. Karolo 16(5) le ya (6) Molao wa Mmuso wa
Selehae wa 1993 o ke ke wa hlakolwa pele ho 30 Mmesa 1999.

[temananyana (2) e lokisitswe ke karolo 5(b) ya Molao 2 wa 1998.]

Poloko ya Melao ya Palamente le Melao ya diprovense
27.

Karolo 82 le 124 tsa Molaotheo o motjha ha di ame poloko ya Molao wa Palamente kapa
Molao wa Diprovense o fetisitsweng pele Molaotheo o motjha o sebediswa.

159

Shejulu 6: Ditlhophiso tsa Nakwana

Ho ngodiswa ha thepa e tsitsitseng ya mmuso
28.

(1)

(2)

Ka ho hlahisa lengolo le tswang ho bolaodi bo nang le matla ka hore thepa e
tsitsitseng ya mmuso e matleng a mmuso o itseng ho ya ka dipehelo tsa karolo 239
ya Molaotheo wa kgale mongodisi wa ditumellano tseo o tlameha ho hlokomela
hore tsohle tse ngotsweng kapa ditiiso kapa bongodisi bo batlehang bofe kapa
bofe, lebitso la ditumellano kapa ditokomane tse ding tsa ho ngodisa thepa e
tsitsitseng lebitsong la mmuso.
Ha ho lekgetho, tefello kapa tefo efe kapa efe e tla leshwa ho ya ka ngodiso ho ya ka
dipehelo tsa temananyana (1).

160

Sehlomathiso sa A

SEHLOMATHISO SA A

Diphetolo Shejulung 2 ya Molaotheo wa mehleng
1.

2.

3.

4.

5.

Phetolo ya karolo 1 ka e latelang:
“1. Mekga e ngodisitsweng ho latela molao wa naha mme e phehisana
dikgethong tsa Seboka sa Naha e tla thonya bo nkgetheng bakeng la dikgetho
tseo lenaneng la bonkgetheng ba lokisitsweng ho latela Shejulu le molao wa
naha.”.
Phetolo ya ntlha 2 ka e latelang:
“2. Ditulo Sebokeng sa Naha jwalo ka ha ho hlwauwe karolong 46 ya Molaotheo o
motjha ditla ba tjena:
(a) Karolo e lekanang ya ditulo ho tswa lenaneng la lebatowa le nehetsweng
ke mekga, ka palo e ya ditulo tse behetsweng mabatowa a hlwauweng
ke Khomishene bakeng la dikgetho tse tlang tsa Seboka, ho nahannwe
lesedi le teng la ba kgethi le kemedi ya mekga e nang le thahasello.
(b) Karolo e nngwe ya ditulo ho tswa lenaneng la naha le nehetsweng ke
mekga kapa mananeng a mabatowa a sa kang a nehelwa.”.
Phetolo ya ntlha 3 ka e latelang:
“3. Mananeo a bonkgetheng bao mokga o nehelaneng ka ona, a tla kenyeletsa
mabitso a sa feteng palo ya bonkgetheng ba lekanang le palo ya ditulo tse
Sebokeng sa Naha mme lenane ka leng le tla bontsha mabitso ka tatellano ya
ka moo mokga o tlabeng o hlwaile.”.
Phetolo ya ntlha 5 ka ho fetola mantswe a tlang pele ho serapa (a) ka mantswe
a latelang:
“5. Ditulo tseo ho buuwang ka tsona ntlheng 2(a) di tla abelwa lebatowa ka leng
ho mekga e phehisanang ka dikgetho, tjena:”.
Phetolo ya ntlha 6—
(a) ka ho fetola mantswe a tlang pele ho serapa (a) ka mantswe a latelang:
“6. ditulo tseo ho builweng ka tsona ntlheng 2(b) di tla abelwa mekga e
phehisanang ka dikgetho, ka tsela ena:”; le
(b) ka ho fetola serapa (a) ka serapa se latelang:
“(a) Palo ya dikgetho ka tulo ka nngwe e tla hlaloswa ka ho arola palo kaofela
ya dikgetho tse entsweng naheng yohle ka palo ya ditulo tse Sebokeng
sa Naha le se le seng, le sephetho le se le seng, ho sa natswe dikotwana,
e tlaba palo ya dikgetho ho ya ka ditulo.”.
161

Sehlomathiso sa A

6.

7.
8.

9.

Phetolo ya karolo ya ntlha 7(3) ka ho fetola serapa (b) ka serapa se latelang:
“(b) Phetolo ya palo ya dikgetho tsa ditho di tla hlaloswa ka ho arola palo kaofela
ha yona e kgethilweng naheng ho tloswa palo ya dikgetho naheng yohle ho
etsetsa mokga o mong oo ho buisanweng ka ona serapeng (a) ka palo ya ditho
Sebokeng, le se le seng, ho tloswa palo ya ditho tse abilweng ha ho qetwa
mokgeng oo ho ya ka dipehelo tsa serapa (a).”.
Phetolo ya karolo 10 ka ntlha e latelang:
“10. Palo ya ditho lekgotleng la ketsamolao provenseng di tla behwa ho ya ka
dipehelo tsa karolo 105 ya Molaotheo o motjha.”.
Phetolo ya ntlha 11 ka ho ngola ka ntlha e latelang:
“11. Mekga e ngodisitsweng ho ya ka dipehelo tsa molao wa naha mme di
phehisana ka dikgetho tsa lekgotla la ketsamolao la provense le tla kgetha
bakgethwa hore ba kgethelwe lekgotla la ketsamolao mananeng a provense a
lokiseditsweng ho ya ka Shejulu ena le molao wa naha.”.
Phetolo ya karolo 16 ka ntlha e latelang:
“Ho kgethwa ha ditho
16. (1) Ka mora hore ho balwa ha dikgethoho qetwe, palo ya baemedi ba mokga
ka mong o hlalositswe mme sephetho sa dikgetho se phatlaladitswe ho ya
ka dipehelo tsa karolo 190 tsa Molaotheo o motjha, Molaotheo o tla, ka mora
matsatsi a mabedi ka mora phatlalatso, kgetha ho tswa lenaneng ka leng
bakgethwa ba phatlaladitswe ho ya ka molao wa naha, baemedi ba mokga ka
mong lekgotleng la ketsamolao.
(2) Ho ya ka kgetho ya dipehelo tsa temananyana (1) ha lebitso la mokgethwa
le hlahella hangata mananeng a mang a Seboka sa Naha le lekgotla la
ketsamolao la provense ( ha eba kgetho ya Seboka le lekgotla la ketsamolao
a tshwerwe ka nako e le nngwe) mme mokgethwa eo a tla kgethwa e le
moemedi dibakeng tse ngata, mokga o rometseng lenane le jwalo o tla, ka
mora matsatsi a mabedi ka mora phatlalatso e jwalo, hlalosetsa Khomishene
hore mokgethwa eo o tla kgethwa lenaneng lefe kapa mokgethwa o tla
sebetsa lekgotleng lefe la ketsamolao, ho ya ka moo a ratang ka teng mme ho
latela maemo ana , lebitso la mokgethwa le tla hlakolwa mananeng a mang.
(3) Khomishene e tla phatlalatsa ke hona mabitso a baemedi lekgotleng la
ketsamolao kapa makgotleng a ketsamolao.”..

162

Sehlomathiso sa A

10.
11.

12.

13.

Phetolo ya karolo 18 ka ho ngola mantswe ana bakeng sa serapa (b) ka serapa:
“(b) moemedi o thongwa jwalo ka moromuwa wa ka mehla Lekgotleng la Naha la
Diprovense;”.
Phetolo ya ntlha 19 ka ntlha e latelang:
“19. Lenane la ditho tsa mokga tseo ho builweng ka tsona ntlheng 16 (1) di ka
eketswa nakong e nngwe hang feela nakong ya dikgwedi tsa pele tse latelang
mohla kgetho ya baemedi e seng e qetilwe e le ho tlatsa dikgeo tsa nakwana:
Ka ntle ha eba keketso eo e tla etswa qetellong ya lenane.”.
Ho fetolwa ha ntlha 23 ka serapa se latelang:
“Sekgeo sa mesebetsi
23. (1) Moo e leng hore ho na le sekgeo lekgotleng la ketsamolao moo Shejulu
ena e ka sebetsang teng, mokga o kgethileng setho se tlohang se tla tlatsa
sekgeo seo ka ho kgetha setho—
(a) seo lebitso la hae le hlahellang lenaneng la bonkgetheng leo setho se
tlohang se neng se ileng sa kgethwa ho lona, mme
(b) ya latelang ebile a ka ba teng lenaneng.
(2) Kgetho ya ho tlatsa sekgeo e tla romelwa ho Sepikara ka ho ngola.
(3) Ha eba mokga o emetsweng lekgotleng la ketsamolao o qhalana kapa o
kgaotsa ho sebetsa mme ditho tseo di lesa ditulo tsa tsona ho ya ka ntlha 23A
(1) ditulo tseo di tla abelwa mekga e meng ho ya ka diphetoho jwalo ka ha
eka ditulo tseo di ne di lahluwe ho ya ka ntlha 7 kapa 14, ho ya ka moo ho ka
etswang ka teng.”.
Ho kenyeletswa ha ntlha e latelang ka mora ntlha 23:
“Ho ekeletswa ha matla ha ho lahlehelwa ke botho ba makgotla a ketsamolao
23A. (1) Setho se lahlehelwa ke botho ba lekgotla la ketsamolao boo Shejulu ena e
sebediswang ho yona ha eba motho eo jwalo ka setho sa mokga o kgethileng
motho eo jwalo ka setho sa lekgotla la ketsamolao.
(2) Le ka ntle ho temananyana (1) mokga ofe kapa ofe o teng wa dipolotiki o ka
fetola lebitso la ona nako e nngwe le e nngwe feela.
(3) Molao wa Palamente o ka, ho ya ka nako e seng kae ka mora hoba
Molaomotheo o be teng, fetiswa ho ya ka karolo 76(1) ya Molaotheo o motjha
ho fetola ntlha ena le ntlha 23 ho fana ka mokgwa oo ka ona setho sa lekgotla
la ketsamolao eo a kgaotsang ho ba setho sa mokga o mo kgethileng, a boloke
botho ba lekgotla la ketsamolao.

163

Sehlomathiso sa A

14.
15.

16.

(4) Molao wa Palamente oo o hlalositsweng temananyaneng (3) o ka fana ka—
(a) mokga ofe kapa ofe o teng o kopane le mokga o mong; kapa
(b) mokga ofe kapa ofe o ikarole hore e be mekga e mengata.”.
Ho hlakolwa ha ntlha ya 24.
Ho fetolwa ha ntlha ya 25—
(a) ka ho fetola tlhaloso ya “Khomishene” ka tlhaloso e latelang:
“‘Khomishene” e hlalosa Khomishene ya Dikgetho eo ho builweng ka yona
karolong 190 ya Molaotheo o motjha;”; le
(b) ka ho kenyeletsa tlhaloso e latelang ka mora tlhaloso ya “lenane la setjhaba”:
“‘Molaotheo o motjha” o hlalosa Molaotheo wa Rephaboliki ya Afrika Borwa,
1996;”.
Ho hlakolwa ha ntlha 26.

164

Sehlomathiso sa B

SEHLOMATHISO SA B

Mmuso wa Kopano ya Setjhaba: Boemong ba naha
1.

2.

3.

4.

Karolo 84 ya Molaotheo o motjha o ikemiseditse ho kenyeletsa dikarolwana tse
latelang:
“(3) Mopresidente a rerisane le Motlatsi wa Mopresidente wa Phethahatso—
(a) ntshetso peleng le phethahatsong ya maano a mmuso wa naha;
(b) mererong yohle e lebaneng le taolo ya kabinete le phethahatsong ya
mosebetsi wa Kabinete;
(c) kabelong ya mesebtsi ho Motlatsi wa Mopresidente wa Phethahatso;
(d) pele a ka kgetha mang kapa mang ho ya ka Molaotheo kapa molao ofe
kapa ofe ho kenyeletswa le ho kgethwa ha lenqosa kapa baemedi bafe
kapa bafe ba mmuso;
(e) pele a thonya dikhomishene tsa dipatlisiso;
(f) pele a ka epa pitso ya reforandamo; le
(g) pele a ka tshwarela kapa a lokolla batlodi ba molao.”.
Karolo 89 ya Molaotheo o motjha o ikemiseditse ho kenyeletsa dintlha tse
latelang tsa karolwana:
“(3) Karolwana (1) le (2) di ka sebediswa le ho Motlatsi wa Mopresidente wa
Phethahatso.”.
Serapa (a) ya karolo 90(1) ya Molaotheo o motjha e ikemiseditse hore e balwe
tjena:
“(a) Motlatsi wa Mopresidente wa Phethahatso a kgethilwe ke Mopresidente;”.
Karolo 91 ya Molaotheo o motjha e tlameha ho balwa tjena:
“Kabinete
91. (1) Kabinete e bopilwe ka Mopresidente, Motlatsi wa Mopresidente wa
Phethahatso le—
(a) ho se be le Matona a fetang 27 ao e leng ditho tsa Seboka sa Naha mme
ba kgethilwe ho ya ka dipehelo tsa karolwana (8) ho fihlela ho (12); le
(b) ho se be le Letona le le leng leo e seng setho sa 175 Seboka sa Naha
mme le kgethilwe ho ya ka dipehelo tsa karolwana (13), ka ntle ha eba
Mopresidente a sebetsa ho ya ka therisano le Motlatsi wa Mopresidente
wa Phethahatso le baetapele ba mekga e teng, ba bona ho kgathwa ha
Letona le jwalo ho hlokeha.
165

Sehlomathiso sa B

(2) Mokga ka mong o nang le ditulo tse 80 kapa ditulo tse ngata Sebokeng sa
Naha o na le tokelo ya ho kgetha Motlatsi wa Mopresidente wa Phethahatso ho
ditho tsa Seboka.
(3) Ha ho se mokga kapa ho na le mokga o le mong o nang le ditulo tse 80 kapa ho
feta Sebokeng, mokga o nang le ditulo tse ngata ho feta le mokga o hlahellang
ka bobedi e le o moholo ka ditulo ka bomong e na le tokelo ya ho kgetha
Motlatsi wa Mopresidente wa Phethahatso ho ditho tsa Seboka.
(4) Ka ho kgethwa Motlatsi wa Mopresidente wa Phethahatso a ka ikgethela ho
sala kapa ho kgaotsa ho ba setho sa Seboka.
(5) Motlatsi wa Mopresidente wa Phethahatso a ka nna a sebedisa matla a
hae mme a phethise mesebetsi eo a e tshepetsweng ofising ya Motlatsi wa
Mopresidente wa Phethahatso ho ya ka Molaotheo kapa a kgetheilwe ka ho
sebetsa ofising eo ke Mopresidente.
(6) Motlatsi wa Mopresidente wa Phethahatso o tshwara marapo—
(a) ho fihlela 30 Mmesa 1999 ka ntle ha eba a ka tshwarelwa ke e mong
kapa a bitswa ke mokga o tlamehang ho kgetha ho ya ka dipehelo tsa
karolwana (2) le (3); kapa
(b) ho fihlela motho ya kgethilweng ho ba Mopresidente ka mora kgetho
efe kapa efe ya Seboka sa Naha e tshwerweng pele ho 30 Mmesa 1999, a
qala ho sebetsa.
(7) Sekgeo ofising ya Motlatsi wa Mopresidente wa Phethahatso se ka tlatswa ke
mokga oo Motlatsi wa Mopresidente a o kgethetsweng.
(8) Mokga o nang le ditulo tse 20 Sebokeng sa Naha mme o ikemiseditse ho
kenya letsoho mmusong wa kopanelo, o na le tokelo ya ho abelwa mosebetsi
o le mong kapa e mengata ya Kabineteho ya ka moo Matona a hlalositsweng
ka teng karolwaneng (1)(a) a tla kgethwa ho ya le ka palohare ya ditulo tse
tshwerweng ke ona Sebokeng sa Naha ka ho tshwana le palo ya ditulo tse
tshwerweng ke mekga e teng.
(9) Mesebetsi ya Kabinete e abelwe mekga e sebetsang mmoho ho ya ka moralo o
latelang:
(a) Palo ya ditulo ho ya ka mosebetsi e laolwe ka ho arola palo yohle ka
ditulo Sebokeng sa Naha se tshwerweng mmoho le mekga e sebetsang
mmoho ka palo ya mesebetsi ho ya ka moo Matona a hlalositsweng ka
teng karolwaneng (1)(a) a kgethilwe, le le le leng.
(b) Sephetho ho sa natswe di desimale tsa boraro le tse latelang, ha eba di
teng, ke palo ya ditulo ho ya ka mosebetsi.
166

Sehlomathiso sa B

(c)

Palo ya mesebetsi e ka ajwang mokgeng o sebetsang mmoho o laolwaka
ho arola palo yohle ya ditulo tse tshwerweng ke mokga Sebokeng sa
Naha ka palo e hlalositsweng serapeng (b).
(d) Sephetho, ho ya ka serapa (e), e bontsha palo ya mesebetsi e ka
abelwang mokga oo.
(e) Moo tshebediso ya moralo ona o ka hodimo o ka tswalang keketso teng e
sa nyamela ka lebaka la palo ya mesebetsi e abetsweng mokga, keketso
e tla phehisana le dikeketso tse ding tse tshwanang le tsona tse tswang
mokgeng o mong kapa mekgeng e meng mme mosebetsi ofe kapa ofe
kapa mesebetsi efe kapa efe e sa ajwang e belwe mokga kapa mekga e
amehang ka tatelano ya keketso e hodimo.
(10) Ka mora ho ba Mopresidente a buisane le Batlatsi ba Dipresidente ba
Phethahatso le baetapele ba mekga e sebetsang mmoho ba lokela ho—
(a) laola mesebetsi ya bohlokwa e tla abelwa mekga e sebedisanang ka ho
fapana ho ya ka palo ya mesebetsi ya ona ho ya ka karolwana (9);
(b) a kgethe ho ya ka mosebetsi ka mong setho sa Seboka sa Naha seo e
leng setho sa mokga oo mosebetsi oo o abetsweng ho ya ka serapa (a)
jwalo ka Letona le ikarabellang mosebetsing oo;
(c) ha ho hlokeha mabapi le Molaotheo kapa ho kgotsofatsa mmuso o
sebetsang hantle, fapanya ho laolwa ho ya ka serapa (a), ho ya ka
karolwana (9);
(d) a fedise ho kgethwe hofe kapa hofe ho ya ka serapa (b)—
(i) ha eba Mopresidente o kotjwa ho phethisa ka tsela eo ke
moetapele wa mokga oo Letona ka bolona e leng setho; kapa
(ii) ha ho ka hlokeha hore ka lebaka la Molaotheo kapa ka lebaka la
mmuso o sebetsang hantle; kapa
(e) a tlatse, ha ho hlokeha, ho ya ka temana ya (b), sekgeo ofising ya
Letona.
(11) Karolwana (10) e lokela ho sebediswa ho ya ka maikutlo ao a fuperweng ke
kutlwisiso ya mmuso wa kopano ya setjhaba mme Mopresidente le basebetsi
ba bang ba amehang ba lokela hore ha ho sebediswa karolwana eo ba leke ho
utlwana ka mehla: Ka ntle ha eba kutlwano e ke ke ya fihlellwa ka—
(a) ho phethisa matla ao a hlalositsweng temaneng (a), (c) kapa (d)(ii) ya
karolwana eo, qeto ya Mopresidente ke yona e tla amohelwa;

167

Sehlomathiso sa B

(b) ho phethiswa ha matla ho hlalositsweng serapa (b), (d)(i) kapa (e)
ya karolwana eo mme e ama motho eo e seng setho sa mokga wa
Mopresidente, qeto ya moetapele wa mokga oo motho eo e leng setho e
a amohelwa; mme
(c) ho sebediswa ha matla ao ho boletsweng ka ona serapeng (b), (d) (i)
kapa (e) ya karolwana eo e amang motho eo e leng setho sa mokga wa
Mopresidente, qeto ya Mopresidente ke yona e tla nkuwa.
(12) ha eba ho laolwa ha mosebetsi ho a abelwa mme ho fapane ho ya ka
karolwana (10)(c), Matona a amehang a kgaotse ho sebetsa empa a ka nna a
kgethwa moo ho hlokehang teng mme hore a tle a kgethwe hape mesebetsing
e meng e ka ajwang ho ya ka mekga ya ona le ho ya ka ho laolwa ho fapaneng.
(13) Mopresidente—
(a) ka puisano le Batlatsi ba Dipresidente tsa Phethahatso le baetapele ba
mekga e sebetsang mmoho, ba lokela ho—
(i) laola mesebetsi e ikgethileng mabapi le Letona ka moo ho
hlalositsweng ka teng karolwaneng (1)(b) ha ho hlokeha ka kopo
ya qeto ya Mopresidente ho ya ka karolwana eo;
(ii) a kgethe ho ya ka mosebetsi oo motho eo e seng setho sa Seboka
sa Naha jwalo ka Letona le ikarabellang mosebetsing oo; mme
(iii) a tlatse, ha ho hlokeha, sekgeo ho ya ka mosebetsi oo; kapa
(b) ka mora ho hore a buisane le Batlatsi ba Dipresidente tsa Phethahatso
le baetapele ba mekga e sebedisanang, ba kgaotse kgetho efe kapa efe
ho ya ka serapa (a) ha ho hlokeha lebaka la Molaotheo kapa ka lebaka la
mmuso o sebetsang hantle.
(14) Dikopano tsa Kabinete di lokela hore di etellwe pele ke Mopresidente,
kapa, ha eba Mopresidente a ka laela jwalo, di etellwe pele ke Motlatsi wa
Mopresidente wa Phethahatso: Ka ntle ha eba Batlatsi ba Dipresidente ba
Phethahatso e le ba dulasetulo ba Kabinete ka ho fapana ka ntle hape ha eba
ho na le mabaka a tlamang a mmuso le maikutlo a fuperweng monahanong
wa mmuso wa setjhaba se kopaneng.
(15) Kabinete e sebetse ka tsela eo ho ka utlwanang ka yona ho ya ka maikutlo
a fuperweng monahanong wa mmuso wa setjhaba se kopaneng le ho ba le
mmuso o atlehileng.”.

168

Sehlomathiso sa B

5.

6.

Karolo ya 93 ya Molaotheo o motjha e tlameha ho balwa tjena:
“Kgetho ya Batlatsi ba Matona
93. (1) Mopresidente a ka nna a, ka mora ho hoba a buisane le Batlatsi ba
Dipresidenteba Phethahatso le baetapele ba mekga e sebedisanang
Kabineteng, ba thehe mesebetsi ya batlatsi ba matona.
(2) Mokga o tlameha ho abelwa mosebetsi o le mong kapa e mengata ya motlatsi
wa letona ka palohare e tshwanang le ho ya ka moralo oo mesbetsi ya
Kabinete e abetsweng ka teng.
(3) Dipehelo tsa karolo 91(10) ho ya ho (12) di a sebetsa mme tshebetsong eo
ho hlaloswa karolong eo ho Letona kapa lefapaha le lokela ho balwa jwalo ka
tlhaloso ho Motlatsi wa Letona kapa mosebetsi wa motlatsi wa letona, ka ho
latelana.
(4) Ha eba motho o kgethilwe hore e be Motlatsi wa Letona la lefapha lefe kapa
lefe le tshepetsweng Letona—
(a) Motlatsi wa Letona o lokela ho phethisa matla le ho sebetsa a thusa
Letona le amehang ka matla afe kapa afe le mosebetsi o abetsweng
Letona leo ho ya ka molao oa entsweng kapa a ka nna a, ho ya ka
ditataiso tsa Mopersidente, abelwe ho Motlatsi eo wa Letona ke Letona
leo; mme
(b) ho hlaloswa molaong ofe kapa ofe ho ya ka Letona leo o lokela ho
amohelwa jwalo ka ha o kenyeletsa tlhaloso ho Motlatsi wa Letona mme
a sebetsa ho ya ka dipehelo tsa kabelo ya temana (a) ho ya ka Letona leo
Motlatsi wa Letona a sebetsang sebakeng sa hae.
(5) Ka mehla ha Motlatsi wa Mopresidente a le siyo kapa a hloleha ho phetha
matla a hae kapa ho sebetsa ofising, Mopresidente a ka nna a kgetha Motlatsi
e mong wa Mopresidente kapa motho e mong ho nka sebaka sa Motalatsi wa
Mopresidente, e ka ba ka kakaretso kapa ka ho phetha kapa ka tshebetso efe
kapa efe kapa mosebetsi.”.
Karolo 96 ya Molaotheo o motjha e tlameha ho kenyeletsa dikarolwana tse
latelang tsa kekeletso:
“(3) Matona a ikarabella ka bomong ho Mopresidente le ho Seboka sa Naha ho
laoleng mafapha a bona, mme ditho tsohle tsa Kabinete di ikarabella ka ho
fapana mmoho mesebetsing ya bona ya mmuso wa naha le maano a ona.
(4) Matona a laole mafapha a ona ho ya ka leano le laolwang ke Kabinete.

169

Sehlomathiso sa B

(5) Ha eba Letona le hloleha ho laola lefapha ho ya ka leano la Kabinete,
Mopresidente a ka batla hore Letona le amehang le sebetse ho ya ka leano.
(6) Ha eba Letona le amehang le hloleha ho sebetsa ho ya ka ditlhoko tsa
Mopresidente ho ya ka karolo (5), Mopresidente a ka nna a tlosa Letona
mosebtsing—
(a) Ha eba ke Letona le hlalositsweng karolong 91(1)(a), ka mora ho
buisanwe le Letona le, ha eba Letona ha se setho sa mokga wa
Mopresidente kapa e se moetapele wa mokga o sebetsang mmoho le ka
mora dipuisano le moetapele wa mokga wa Letona; kapa
(b) ha eba ke Letona le hlalositsweng karolong 91(1)(b), ka mora puisano
le Batlatsi ba Dipresidente ba Phethahatso le baetapele ba mekga e
sebetsang mmoho.”.

170

Sehlomathiso sa C

SEHLOMATHISO SA C

Mmuso wa Kopano ya setjhaba: Boemong ba Provense
1.

Karolo 132 ya Molaotheo o motjha e tlameha ho balwa tjena:
“Makgotla a Phethahatso
132. (1) Lekgotla la Phethahatso la provense le na le Tonakgolo le ditho tse sa
feteng tse 10 tse kgethilweng ke Tonakgolo ho ya ka karolo ena.
(2) Mokga o nang le ditulo tsa diphesente tse 10 lekgotleng la ketsamolao la
provense mme o nkile qeto ya ho sebetsa mmoho le mmuso wa setjhaba se
kopaneng o na le tokelo ya ho abelwa lefapha le le leng kapa a mangata a
Lekgotla la Phethahatso ho ya ka palohare ya ditulo tse tshwerweng ke yona
lekgotleng la ketsamolao ka ho lekana le palo ya ditulo tse tshwerweng ke
mekga e meng e sebetsang mmoho.
(3) Mafapha a Lekgotla la Phethahatso le lokela ho abelwa ho mekga e fapaneng
e sebetsang mmoho ho ya ka moralo o balletsweng karolong 91(9), mme ha
ho sebediswa moralo oo karolong eo—
(a) Kabinete, e lokela ho balwa jwalo ka ha e hlalosetswa Lekgotla la
Phethahatso;
(b) Letona le lokela ho nkuwa e le setho sa Lekgotla la Phethahatso; le
(c) Seboka sa Naha se balwe e le tlhaloso ya lekgotla la ketsamolao la
provense.
(4) Tonakgolo ya provense ka mora ho ba a buisane le baetapele ba mekga e nang
le seabo o lokela ho—
(a) laola mafapha a fapaneng a tla abelwa mekga e fapaneng e nang le
seabo ho ya ka palo ya mafapha abetsweng ona ho ya ka karolwana (3);
(b) a kgethe ho ya ka mafapha ao setho sa lekgotla la ketsamolao la
provense leo e leng setho sa mokga oo lefapha le abetsweng ka teng
ho ya ka serapa (a), jwalo ka setho sa Lekgotla la Phethahatso le
ikarabellang lefapheng leo;
(c) ha eba ho a hlokeha hore ka lebaka la Molaotheo kapa ka lebaka la
mmuso o sebetsang hantle, ho fapana ha ho laolwa ho fe kapa ho fe ho
ya ka serapa (a), ho ya ka karolwana (3);
(d) kgaotsa ho kgethelwa mosebetsi ho ya ka serapa (b)—

171

Sehlomathiso sa C

(i)

2.

ha Tonakgolo a kotjwa ho phethisa jwalo ke moetapele wa mokga
oo setho sa Lekgotla la Phethahatso e leng setho sa ona; kapa
(ii) ha eba ho hlokeha ka lebaka la Molaotheo kapa ka lebaka la
mmuso o sebetsang hantle; kapa
(e) tlatsa, ha ho hlokeha, ho ya ka serapa (b), sekgeo sa mosebetsi ofising ya
setho sa Lekgotla la Phethahatso.
(5) Karolwana (4) e lokela ho sebediswa ho ya ka maikutlo a fuperweng
monahanong wa mmuso wa setjhaba se kopaneng mme Tonakgolo le
basebetsi ba bang ba amehang ba lokela ho dumellana ka mehla ha ho
sebediswa karolwana eo: Ka ntle ha eba kutlwisiso eo e ke ke ya fihlellwa ka
ho—
(a) phethwa ha matla a hlalositsweng serapa (a), (c) kapa (d)(ii) ya
karolwana, qeto eo Tonakgolo a e nkileng e a amoheleha;
(b) phethwa ha matla ho hlalositsweng serapa (b), (d)(i) kapa (e)
ya karolwana eo e amang motho eo e seng setho sa mokga wa
Mopresidente, qeto ya moetapele wa mokga oo motho eo e leng setho
ho ona e a amoheleha; le
(c) phethwa ha matla ao ho halositsweng ka ona serapa (b) kapa (e)
ya karolwana eo e amang motho eo e leng setho sa mokga wa
Mopresidente, qeto eo Mopresidente a e nkileng e amoheleha.
(6) Ebang ho hlwauwa ho fe kapa ho fe hwa dikabo tsa potefolio di fapane ka
tlasa karolwana (4)(c), ditho tse amehang di lokela ho kgaotsa ho sebetsa
dipotefoliong tsa bona empa di ka kgethelwa dipotefolio tse ding tse
abetsweng mekga ya bona ho latela ho fapana ho hlwauweng.
(7) Dikopano tsa Lekgotla la Phethahatso di lokela etellwa pele ke Tonakgolo ya
provense.
(8) Lekgotla la Phethahatso le lokela ho sebetsa ka tsela e tlisang kutlwano ho ya
ka maikutlo a monahano wa mmuso wa setjhaba se kopaneng le ka lebaka la
mmuso o sebetsang hantle.”.
Karolo 136 ya Molaotheo o motjha e tlameha ho kenyeletsa dikarolwana tse
latelang:
“(3) Ditho tsa Makgotla a Phethahatso a na le boikarabelo ka bomong ho Tonakgolo
le lekgotla la ketsamolao taolong ya mafapha mme ditho tsohle tsa Lekgotla
la Phethahatso di na le boikarabelo ha mmoho ka ho tshebetso ya mmuso wa
provense le maano a ona.
172

Sehlomathiso sa C

(4) Ditho tsa Makgotla a Phethahatso di lokela ho laola dipotefolio tsa tsona ho ya
ka leano la Lekgotla.
(5) Ha eba setho sa Lekgotla la Phethahatso le hloleha ho laola potafolio ho ya
ka leano la Lekgotla, Tonakgolo a ka nna a batla hore setho se amehang se
sebetse mmoho le leano leo.
(6) Ha eba setho se amehang se hloleha ho phethisa ditlhoko tsa Tonakgolo ho
ya ka karolwana (5), Tonakgolo a ka tlosa setho mosebetsing ka mora puisano
le setho mme ha eba setho ha se setho sa mokga wa Tonakgolo kapa ha se
moetapele wa mokga o sebetsang mmoho, le ka mora puisano le moetapele
wa mokga wa setho seo.”.

173

Sehlomathiso sa D

SEHLOMATHISO SA D

Tsamaiso ya setjhaba le ditshebeletso tsa tshireletso: Diphetolo
dikarolong tsa kgale tsa Molaotheo
1.

2.

3.

4.

Phetolo ya karolo 218 ya Molaotheo wa kgale—
(a) ka ho tlosa karolwana (1) mantswe a etellang serapa (a) pele ka mantswe a
latelang:
“(1) Ho ya ka ditataiso tsa Letona la Polokeho le Tshireletso, Khomishenara
wa Naha o tla ikarabella ho—”;
(b) ka ho tlosa serapa (b) ya karolwana ya (1) ka karolwana ena e latelang:
“(b) ho kgethwa ha dikhomishenara tsa provense;”;
(c) ka ho tlosa serapana (d) ya karolwana (1) ka serapa se latelang:
“(d) phuputso le thibelo ya bosenyi bo rerilweng kapa bosenyi bo batlang
phuputso ya setjhaba le thibelo kapa bokgoni bo ikgethileng,”,le
(d) ka ho tlosa serapa (k) ya karolwana (1) ka serapa se latelang:
“(k) ho thehwa le ho boloka yuniti ya leano ya tlhophiso ya setjhaba hore e
tle e sebediswe ho tshehetsa le ka kopo ya Khomishenara ya Provense;”.
Phetolo ya karolo 219 ya Molaotheo wa kgale ka ho tlosa karolwana (1)
mantswe a etellang serapeng (a) pele ka mantswe a latelang:
“(1) Ho ya ka karolo ya 218(1), Khomishenara ya Provense e tla ba le boikarabelo ba
ho—”.
Phetolo ya karolo 224 ya Molaotheo wa kgale ka ho tlosa karolwana (2) ka
phehiso e latelang:
“Ka ntle ha eba karolwana ena e tla sebediswa ho ditho dife kapa dife tsa sesole tse
rometseng lenane la tsona la basebetsi ka mora ho thehwa ha serapa ya molaotheo
jwalo ka ha e nahannwe karolong ya 73 ya Molaotheo oo ha eba mokga wa
dipolotiki o ka tlsa taolo ya le tsamaiso o ikemetse kapa o tsamaelana le ona mme
le maikemisetso a ona a ntshetswang pele o ile wa kenya letsoho Lekgotleng la
Phethahatso la Phetoho kapa o ile wa kenya letsoho dikgethong tsa pele tsa Seboka
sa Naha le makgotla a ketsamolao a provense ho ya ka Molaotheo o hlalositsweng.”.
Phetolo ya karolo 227 ya Molaotheo wa kgale ka ho tlosa karolwana (2) ka
karolwana e latelang:
“(2) Lebotho la Tshireletso la Naha le tla phethisa matla a lona le mesebetsi ya
lona mabapi le ditlhoko tsa setjhaba feela ho ya ka dintlha tsa Kgaolo 11 ya
Molaotheo wa Rephaboliki ya Afrika Borwa, 1996.”.
174

Sehlomathiso sa D

5.

6.

Phetolo ya karolo 236 ya Molaotheo wa kgale—
(a) ka ho tlosa karolwana ya (1) ka karolwana e latelang—
“(1) tshebeletso ya setjhaba, lefapha la mmuso, taolo kapa tshebeletso ya
tshireletso eo pele ho ho thehwa ha Molaotheo ka pele wa Rephaboliki ya Afrika Borwa, 1996 ( o bitswang “Molaotheo o motjha”), o phethile mesebetsi ya
mmuso o sa sebetsa ho ya ka molao o entsweng o sebetsang ho ona ho fihlela
o fedisitswe kapa o sebedisana kapa o kopantswe mokgatlong o nepahetseng
kapa o arotswe kapa o matlafaditswe le mokgatlo ofe kapa ofe.”;
(b) ka ho tlosa karolwana ya (6) ka karolwana e latelang:
“(6) (a) Mopresidente a ka nna a kgetha khomishene ho lekola ho phethwa
kapa ntshetsopele, kapa melemo e meng kapa ho nehelwa ha ntlha e
nngwe kappa lebaka la tshebetso kapa molemo o mong o hlahileng
mahareng a 27 Mmesa 1993 le 30 Mphalane 1994 ho ya ka motho e
mong le e mong ya hlalositsweng karolwaneng (2) kapa sehlopha sefe
kapa sefe sa batho ba jwalo.
(b) Khomishene e ka kgutlisetsa morao kapa ya fetola tumellano ho
kgethelwa mosebetsi, ho phahamiswa kapa putsa ha ho sa loka kapa ho
loketse ho ya ka mabaka
(c) ka ho tlosa “Molaotheo ona “, hohle moo o hlahellang teng karolong 236,
ka “Molaotheo o motjha”.
Phetolo ya karolo 237 ya Molaotheo wa kgale—
(a) ka ho tlosa serapa (a) karolwaneng (1) ka serapa se latelang:
“(a) ho arolwa ha mekgatlo yohle e hlalositsweng karolong 236(1), ho sa
kenyeletswe mabotho a tshireletso a hlalositsweng karolong 224(2),
o tla tswela pele ka mora ho thehwa ha Molaotheo wa Rephaboliki ya
Afrika Borwa, 1996, ka tjhadimo ya ho theha—
(i) tsamaiso e matla boemong ba naha le hore le sebetse le ditaba tse
taolong e boemong ba naha; le
(ii) tsamaiso e matla ya provense e nngwe le e nngwe hore e sebetse
le ditaba tse taolong ya mmuso wa provense ka nngwe
(b) ka ho tlosa seratswana (i) karolwaneng (2)(a) ka seratswana se latelang:
“(i) mekgatlo e hlalositsweng karolong 236(1), ho sa kenyeletswe mabotho
a sesole, e sala le mmuso wa naha, e tla bontsha boikarabelo ka ho
sebedisana le mebuso ya provense;”.

175

Sehlomathiso sa D

7.

Phetolo ya karolo 239 ya Molaotheo wa kgale ka ho tlosa karolo (4) ka
karolwana e latelang:
“(4) Ho ya ka, le ho latela molao ofe kapa ofe, maruo, ditokelo, mesebetsi le
boikarabelo ba makala ohle ao ho hlalositsweng ka ona karolong 224(2) a tla
itshetleha hodima Lebotho la Tshireletso la Naha ho ya ka ditataiso tsa Letona
la Tshireletso.”.

176

Shejulu 6A

SHEJULU 6A
[Shejulu 6A e kentswe ke karolo 6 ya Molao 10 wa 2003 mme ya hlakolwa ke karolo 6 ya
Molao 14 wa 2008.]

177

Shejulu 6B

Schedule 6B
[Shejulu 6B e ne e le Shejulu 6A, e kentswe ke karolo 2 ya Molao 8 wa 2002, ya lokiswa ke karolo 5 ya
Molao 10 wa 2003, ya nehwa palo botjha ke karolo 6 ya Molao 10 wa 2003 mme ya hlakolwa ke karolo
5 ya Molao 15 wa 2008.]

178

Shejulu 7

SHEJULU 7
MELAO E HLAKOTSWENG
NOMORO LE SELEMO

SEHLOOHO

Molao 200 wa 1993

Molaotheo wa Rephaboliki ya Afrika Borwa, 1993

Molao 2 wa 1994

Molao wa tukiso ya Molaotheo wa Rephaboliki ya Afrika Borwa,
1994

Molao 3 wa 1994

Molao wa tukiso ya bobedi ya Molaotheo wa Rephaboliki ya
Afrika Borwa, 1994

Molao 13 wa 1994

Molao wa tukiso ya boraro ya Molaotheo wa Rephaboliki ya Afrika
Borwa, 1994

Molao 14 wa 1994

Molao wa tukiso ya bone ya Molaotheo wa Rephaboliki ya Afrika
Borwa, 1994

Molao 24 wa 1994

Molao wa tukiso ya botshelela ya Molaotheo wa Rephaboliki ya
Afrika Borwa, 1994

Molao wa 29 wa 1994

Molao wa tukiso ya bohlano ya Molaotheo wa Rephaboliki ya
Afrika Borwa, 1994

Molao wa 20 wa 1995

Molao wa tukiso ya Motheotheo wa Rephaboliki ya Afrika Borwa,
1995

Molao wa 44 wa 1995

Molao wa tukiso ya bobedi ya Molaotheo wa Rephaboliki ya
Afrika Borwa, 1995

Molao 7 wa 1996

Molao wa tukiso ya Molaotheo wa Afrika Borwa, 1996

Molao 26 wa 1996

Molao wa tukiso ya boraro ya Molaotheo wa Rephaboliki ya
Afrika Borwa

179

LENANE HO YA KA DITLHAKU

LENANE HO YA KA DITLHAKU
(tseba: dinomoro tse mona ke tsa karolo)
Pina ya naha, 4
Mohlakisi-kakaretso, 181, 188
Bili ya Ditokelo—
Phihlello ya makgotla a dinyewe, 34
Phumaneho ya lesedi, 32
Tshebetso, 8
Batho ba tshwerweng, ba tjhankaneng le ba qositsweng, 35
Dikopano, mekoloko ya boipelaetso, ditletlebo, phethishene, 17
Bana, 28
Boahi, 20
Ditjhaba tsa setso, bodumedi le puo, 31
Thuto, 29
Qobello ya ditokelo, 38
Tikoloho, 24
Tekano, 9
Seriti sa botho, 10
Bolokolohi le tshireletso ya botho, 12
Bolokolohi ba kamano, 18
Bolokolohi ba ho hlahisa maikutlo, 16
Bolokolohi ba ho falla le ba bodulo, 21
Bolokolohi ba bodumedi, tumelo le maikutlo, 15
Bolokolohi ba kgwebo, mosebetsi le botsebi, 22
Bophelo bo botle, dijo, metsi le tshireletso ya setjhaba, 27
Matlo, 26
Tlhaloso, 39
Dikamano mosebetsing, 23
Puo le setso, 30
Bophelo, 11
Moedi wa ditokelo, 36
Ditokelo tsa dipolotiki, 19
180

LENANE HO YA KA DITLHAKU

Ho phela o sa tshwenngwe, 14
Thepa, 25
Ho phethahatswa ha taolo e lokileng, 33
Bokgoba, bohlanka le ho sebediswa ka qobello, 13
Maemo a qomatsi, 37
Ho thehwa le tsamaiso ya puso, Bolaodi ba kgaso 181, 192
Tekanyetso, 215
Banka e bohareng, 223-225
Mmuso wa kopanelo, 41
Boahi, 3
Kabinete, 91-99, 100, 102
Khomishene ya tekano ya bong, 181, 187
Khomishene ya kgothalletso le tshireletso ya ditokelo tsa setso, borapedi le puo, 181, 185, 186
Kgohlano ya melao, 146-150
Makgotla—
Lekgotla la Molaotheo, 167
Makgotla a phahameng, 169
Makgotla a mang, 170
Matla ditabeng tsa molaotheo, 172
Makgotla a phahameng a boipiletso, 168
Tshireletso, 200-204
Khomishene ya dikgetho, 181, 190, 191
Tsamaiso ya dikgetho bakeng la basebetsi ba molaotheo, shejulu 3 karolo A
Bolaodi phetahatso—
		
Diprovense, 125
		
Rephaboliki, 85
Bolaodi ba makgotla, provense, 132-141
Ditjhelete, Naha, 213, 214, 216, 217
Ditjhelete, Provense le selehae, 226-230
Khomishene ya ditjhelete, 220-222
Folakga, 5
Tshehetso ya ditjhelete mekgeng ya dipolotiki, 236
Khomishene ya ditokelo tsa botho ya Afrika Borwa, 181, 184
Bolaodi bo ikemetseng ba ho laola kgaso, 192
181

LENANE HO YA KA DITLHAKU

Mahlale, 209, 210
Molao wa matjhaba, 231-233
Bolaodi ba toka, 165
Basebeletsi ba toka, 174-177
Khomishene ya ditshebeletso tsa toka, 178
Mokgwa wa tshebetso wa toka, 166
Dipuo, 6
Ketso ya molao, 73-82
Bolaodi ba ketsamolao, 43, 44
Mmuso selehae, 152, 163
Bomasepala, 151-164
Seboka sa naha—
Sebopeho le dikgetho, 46
Qeto, 53
Bopaki kapa lesedi le Sebokeng sa Naha, 56
Matla, 55
Phihlello ya setjhaba, 59
Lekgotla la Naha la Diprovense—
Kabo ya baromuwa, 61
Sebopeho, 60
Diqeto, 65
Bopaki kapa lesedi le Lekgotleng la Naha, 69
Ho ba le seabo ha mokga baromuweng ba provense, shejulu 3, karolo B
Ho ba le seabo ha kemedi ya mmuso wa selehae, 67
Baromuwa ba ka mehla, 62
Matla, 68
Phihlello ya setjhaba, 72
Palamente, 42
Seponesa, 205-208
Ditonakgolo, 127-130
Mopresidente, 83-89
Bolaodi ba botjhotjhisi, 179
Diprovinse, 103
Melaotheo ya Diprovense, 142-121
182

LENANE HO YA KA DITLHAKU

Makgotla a ketsamelao a Diprovense, 104-121
		
Kopo ka ditho lekgotleng la Molaotheo, 122
		
Ditokelo tsa baromuwa ba ka mehla, 113
		
Phihlello ya setjhaba, 118
Tsamaiso ya setjhaba, 195
Khomishene ya ditshebeletso tsa setjhaba, 196
Tshebeletso ya setjhaba, 197
Mosireletsi wa setjhaba, 181, 182
Ditshebeletso tsa tshireletso, 198, 199
Boikemelo, 235
Bookamedi ba Molaotheo, 2
Baetapele ba setso, 211, 212

183

________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________

