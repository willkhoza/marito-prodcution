Xitsonga

Ku lulamisela ka
Masungulo ka Vumbiwa
ra Riphabliki ra Afrika-Dzonga,
1996, Swi oloviseriwe Vadyondzi

Department of Justice and Constitutional Development
Tel: 012 315 1111
Private Bag X81, Pretoria, 0001
constitutionalrights@justice.gov.za
www.justice.gov.za

MASUNGULO, KU LULAMISELA KA MAKUMELO NA
NAWUMBISI WA TIMFANELO
“Tsalwa ra masungulo ra Xinghezi hi rona tsalwa ra ximfumo ra Vumbiwa”

Xitsonga

Ku lulamisela ka
Masungulo ka Vumbiwa
ra Riphabliki ra Afrika-Dzonga,
1996, Swi oloviseriwe Vadyondzi
Masungulo, Ku lulamisela ka makumelo na nawumbisi wa timfanelo

MANGHENLO

XANA VUMBIWA I YINI?
Vumbiwa i nhlanganelo wa misinya ya nkoka leyi tiko ri faneleke ku
fumiwa hayona. Ri veka ndlela leyi swiphemu hinkwaswo swa mfumo
swi lulamisiwaka hayona na ku va na milawu ya leswaku i matimba
wahi ya kumekaka, i mani a nga na matimba na ku va na wona ehenhla
ka mani eka mafumele ya tiko. Ri nga ha voniwa tanihi muxaka wa
kontiraka exikarhi ka lava nga eku fumeni na lava nga ehansi ka
matimba lawa. Ri hlamusela timfanelo na mitirho ya vaakatiko, na
tindlela leti endlaka leswaku lava nga eku fumeni va kumeka va endla
leswi faneleke.
Vumbiwa ra riphabliki ra Afrika-Dzonga I namunkulu wa tiko ra hina. Ri
nyika masungulo ya nawu ya ku va kona ka Riphabliki, ri veka timfanelo
na mitirho ya vaakatiko va rona, na ku hlamusela swiakiwa swa Mfumo.
Ri vuriwile “setifikheti yo velekiwa” ya Afrika-Dzonga leri ntshunxekeke
na ku va ra xidemekirasi.

i

Vumbiwa ra hina i ra nkoka – kumbe i nawunkulu – wa tiko. Ku hava
nawu wun’wana wu nga kanetanaka na rona; kumbe mfumo wu nga
endla swo karhi leswi onhaka vumbiwa. Eka xidemokirasi xa vumbiwa
tanihi hi xa hina, Vumbiwa ri le henhla ka Palamende naswona i xiletelo
lexi milawu hinkwayo yi pimiwaka ha xona. Ri tirha eka swirho
hinkwaswo swa tiko. Khoto ya Vumbiwa i khoto ya le maninginingini
ya Afrika-Dzonga eka timhaka ta vumbiwa naswona i nhlangano lowu
nga na rito ro hetelela eka matwisiselo ya Vumbiwa.
Vumbiwa ra Afrika-Dzonga, xikombiso, ri hlamusela ndlela leyi Mfumo
wu vumbiwaka hayona, ndlela leyi wu hlawuriwaka hayona na ndlela leyi
wu tirhaka hayona. Ri veka erivaleni matimba ya Mfumo – ku katsa na
ku pimiwa ka matimba wolawo – na ku tumbuluxa timfanelo ta vanhu. Ri
tlhela ri veka ndlela leyi Mfumo wu nga ta va na vutihlamueleri eka vanhu
lava wu hlawulaka.
Vumbiwa ri va masungulo ya vutomi bya vanhu eAfrika-Dzonga. Kambe
ri endla swo tlula ntsena ku hlamusela swi tiyisi swa matirhelo ya Mfumo.
Vumbiwa ra hina ri languta eka tshembo na ku navela ka rixaka.
NKOKA
WA
MASUNGULO,
KAVANYISA
KA
1
(KULULAMISELA KA MAKUMELO) NA KAVANYISA KA 2
(NAWUMBISI WA TIMFANELO) YA VUMBIWA
Mavumbiwa yo hlaya ya va kona hikwalaho ka swiyimo swo
hlawuleka. Afrika-Dzonga ri ve na ku cinca lokukulu ku suka eka
mfumo wa ntshikelelo wa xihlawuhlawu (sisiteme leyi kumiweke hi
matimbalamakulu ya palamende) ku ya eka xidemokirasi xa vumbiwa
lexi tiboheke ku tumbuluxa rixaka leri simekiweke eka mikoka ya
xidemokirasi, vululami bya vanhu na timfanelo ta vanhu ta masungulo.
Vumbiwa ra hina ri kombisa matimu ya hina yo hlawuleka na ku navela ka
hina ka ntshunxeko na xidemokirasi. Hikwalaho ka swa nkarhi lowu nga
hundza swa Afrika-Dzonga, a swi hlamarisi leswaku Vumbiwa ra hina ri
tshamela ku tshikelela xilaveko xo tumbuluxa rixaka leri nga “erivaleni na
ku va ra xidemokirasi”, na ku tshikelela ndzhuti, vululami na ndzingano.
ii

Masungulo i nkomiso wa xitatimende xa manghenelo lexi vekaka
erivaleni xikongomelo xo letela na misinya ya Vumbiwa. Kavanyisa
ka 1 ku hlayisa misinyankulu ya vumbiwa naswona, leswi yi nga ya
nkoka swa nonoha ku yi cinca.
Xiyenge xa 1 xi nga ha cinciwa ntsena hi Nawumbisi lowu pasisisweke hi
Nhlengeletano ya Tiko, na vhoti yo seketela yo ka yi nga ri ehansi ka 75
wa tiphesente ta swirho swa yona na Huvo ya Rixaka ya swifundzankulu,
na nseketelo wa vhoti yo ka yi nga ri ehansi ka tsevu wa swifundzankulu.
Vumbiwa na vuvumbiwa swi fambisana swin’we na timfanelo ta ximunhu.
Timfanelo ti tala ku hlayisiwa eka xiphemu xo hlawuleka xa vumbiwa,
lexi vuriwaka Nawumbisi wa Timfanelo. Kavanyisa ka 2, Vumbiwa ra
1996 ku na Nawumbisi wa Timfanelo wa Afrika-Dzonga. I xiphemu lexi
xa Vumbiwa lexi kumeke ntsakelo lowukulu – naswona xi ve na ntikelo
lowukulu eka maAfrika-Dzonga – eka malembe ma nga ri mangani lama
hundzeke. Ku lulamisela loku ku tirhana na timfanelo ta ndzingano,
ndzhuti wa vumunhu, vutomi na xihundla, ku katsa na swin’wana,
xikan’we na ntshunxeko wa vukhongeri na ku vulavula. Swi tlhela swi
khumba na vuxaka bya le mitirhweni, vana, dyondzo na mafambiselo ya
nawu.
Nawumbisi wa timfanelo i phuphu ya Afrika-Dzonga ra xidemokirasi.
Wu tiyisisa mikoka ya xidemokirasi ya ndzhuti wa vumunhu,
ndzingano na ntshunxeko. Nawumbisi wa timfanelo eka kavanyisa
ka 2 eka Vumbiwa wu na sete ya nkoka ya timfanelo ta ximunhu leti
kongomisaka eka ku hlamusela timfanelo ta vanhu, ku lulamisela
leswaku timfanelo ti tirha eka mani na ndlela leyi ti tirhaka hayona, na
ku lawula leswaku hi rini na leswaku i ndlela yihi leyi timfanelo ti nga
ha hungutiwaka hayona.
Kavanyisa ka 2 ku nga ha cinciwa ntsena hi Nawumbisi lowu pasisiweke
hi Nhlengeletano ya Tiko, na vhoti ya nseketelo wo ka wu nga ri
ehansi ka mbirhixanharhu wa swirho swa yona na Huvo ya Rixaka ya
swifundzankulu, na vhoti ya nseketelo wo ka wu nga ri ehansi ka tsevu
wa swifundzankulu.
iii

Vundzeni

VUNDZENI
MANGHENELO							1
KAVANYISA KA 1							2
Ku lulamisela ka Makumelo
KAVANYISA KA 2 							5
Nawumbisi wa Timfanelo
MAVANDLA LAWA YA NGA TIHLANGANISIWAKA 		
NA WONA MAYELANA NA TIMFANELO TA WENA
TA XIMUNHU

28

“Tsalwa ra masungulo ra Xinghezi hi rona tsalwa ra ximfumo ra Vumbiwa”

Manghenelo

MANGHENELO
Hina, vanhu va Afrika-Dzonga,
Hi lemuka ku pfumaleka ka vululami ka nkarhi lowu nga hundza;
Hi xixima lava xanisekeke hikwalaho ko hisekela vululami na ntshunxeko
etikweni ra hina;
Hi hlonipha lava tirheke ku aka no hluvukisa tiko ra hina; no Tshembha
leswaku Afrika-Dzonga i ya vanhu hinkwavo lava tshamaka eka rona,
hi hlanganile hi ku hambana-hambana ka hina.
Kutani, hi ku tirhisa vayimeri va hina lava hi tihlawuleleke vona hi
tshunxekile, hi amukela Vumbiwa leri tanihi nawu lowukulu wa
Riphabliki ku endlela Ku tshungula ku hambana ka khale no vumba Rixaka leri nga
simekiwa ehenhla ka mikhuva ya xidemokrasi, vululami bya
rixaka na timfanelo ta masungulo ta ximunhu;
Ku simeka masungulo ya xidemokrasi na Rixaka leri nga
erivaleni laha mfumo wu simekiweke eka ku tsakela ka vanhu
naswona muaka-tiko un’wana na un’wana a sirheleriwile hi ku
ringana hi nawu;
Ku antswisa nkoka wa vutomi bya vaaka-tiko hinkwavo no
ntshunxa vuswikoti bya munhu un’wana na un’wana; no
Aka Afrika-Dzonga leri hlanganeke ra xidemokiratiki leri ri
kotaka ku teka vutshamo bya rona bya mfanelo tani hi tiko leri
ntshunxekeke no tifuma endyangwini wa tinxaka.
Onge Xikwembu xi nga sirhelela Vanhu va ka hina.
Nkosi Sikelel’ iAfrika. Morena boloka setjhaba sa heso.
God seën Suid-Afrika. God bless South Africa.
Mudzimu fhatutshedza Afurika. Hosi katekisa Afrika.
1

Kavanyisa ka 1: Ku lulamisela ka Makumelo

KAVANYISA KA 1
KU LULAMISELA KA MAKUMELO
Riphabliki ra Afrika-Dzonga
1. Riphabliki ra Afrika-Dzonga i tiko rin’we leri tiyimeleke ra
xidemokrasi leri simekiweke eka mikoka leyi landzelaka (a) Ku xiximeka ka munhu, ku fikeleriwa ka ku ringanana no
yisa emahlweni timfanelo ta vumunhu na ntshuxeko.
(b) ku pfumaleka ka xihlawuhlawu xa rixaka na rimbewu.
(c) Vukulu bya vumbiwa na vulawuri bya nawu.
(d) Mfanelo ya lavakulu yo vhota, nxaxamelo lowu fanaka
wa vavhoti wa rixaka, minhlawulo ya nkarhi na nkarhi na
endlelo ra mavandlanyingi ya mfumo wa xidemokrasi,
ku tiyisisa vutihlamuleri ku hlamula no tirhela erivaleni.
Vukulu bya Vumbiwa
2. Vumbiwa i nawu lowukulu wa Riphabliki: nawu kumbe matikhomelo
lama nga fambelanaki na rona a ma le nawini, naswona swiboho
leswi vekiweke hi vumbiwa swi fanele ku hetisisiwa.
Vuaka-tiko
3. (1) Ku na vuaka-tiko byo fana bya maAfrika-Dzonga.
(2) Vaaka-tiko hinkwavo va(a) faneriwa hi timfanelo, swifundzho no vuyeriwa ka
vuaka-tiko; no
(b) lawuriwa hi ku ringana eka mitirho na vutihlamuleri bya
vuaka-tiko.
(3) Milawu ya tiko yi fanele ku lulamisela ku kumiwa, ku
lahlekeriwa no vuyisela vuaka-tiko.
Risimu ra Rixaka
4. Risimu ra Rixaka ra Riphabliki ri lawuriwa hi Presidente hi xitiviso.

2

Kavanyisa ka 1: Ku lulamisela ka Makumelo

Mujeko wa Rixaka
5. Mujeko wa Rixaka wa Riphabliki i wa ntima, nsuku, rihlaza, wo basa,
wo tshwuka na wasi, taniha swi hlamuseriweke no pfapfarhutiwa
eka Xedulu ya 1.
Tindzimi
6. (1) Tindzimi ta ximfumo ta Riphabliki i Xipedi, Xisuthu, Xitswana,
Xiswazi, Xivhenda, Xitsonga, Xibunu, Xinghezi, Xindevele,
Xixhoza na Xizulu.
(2) Ku lemuka ku hunguteka ka ku tirhisa na xiyimo xa tindzimi
ta xintu ta vanhu va hina, mfumo wu fanele ku teka magoza
lama tirhisekaka no vonaka ku endlela ku tlakusa xiyimo no
yisa emahlweni ku tirhisiwa tindzimi leti.
(3) (a) Mfumo wa rixaka na mimfumo ya Swifundzankulu yi
nga tirhisa ririmi rihi? Mfumo wa rixaka na mimfumo
ya Swifundzankulu yi nga tirhisa ririmi rihi kumbe rihi
ra ximfumo hi xikongomelo xa mfumo, ku ri karhi ku
tekeriwa enhlokweni matirhiselo, ku koteka, madurhelo,
swiyimo swa swifundzantsongo no ringanisa swilaveko
na ku tsakela ka nhlayo ya vanhu hinkwavo kumbe
xifundzankulu lexi khumbhekaka; kambe mfumo
wa rixaka na mfumo wun’wana na wun’wana wa
xifundzankulu wu fanele ku tirhisa kwalomu ka tindzimi
timbirhi ta ximfumo.
(b) Timasipala ti fanele ku tekela enhlokweni matirhiselo
ya ririmi na ku tsakela ka vanhu lava tshamaka eka
tindhawu ta tona.
(4) Mfumo wa rixaka na mfumo wa Swifundzankulu, hi milawu
na swipimelo swin’wana, yi fanele ku lawula no langutisisa
matirhiselo ya tindzimi ta ximfumo, hi ku tirhisa milawu
na matshalatshala man’wana. Handle ko hambuka eka ku
lulamisela ka swa xiyengentsongo xa (2), tindzimi hinkwato
ta ximfumo ti fanele ku tiphina hi ku ringana no hloniphiwa
naswona ti fanele ku khomiwa hi ndlela yo ringana.
3

Kavanyisa ka 1: Ku lulamisela ka Makumelo

(5) Huvo yo Angarhela ya Tindzimi ta Afrika-Dzonga leyi
tumbuluxiweke hi milawu ya rixaka yi fanele ku(a) tlakusa, no tumbuluxa swiyimo swa ku hluvukisiwa na
ku tirhisiwa ka(i)
tindzimi hinkwato ta ximfumo;
(ii) tindzimi ta Khoi, Nama na San; na
(iii) ririmi ra swikoweto; na
(b) ku tlakusa no tiyisisa ku hloniphiwa ka(i)
tindzimi hinkwato leti tirhisiwaka hi vaakindhawu
eAfrika-Dzonga, ku katsa Xijarimani, Xigiriki,
Xigujarati, Xihindi, Xiputukezi, Xitamil, Xitelegu na
Xiurdu; na
(ii) Xiarabu, Xiheberu XiSanskrit na tindzimi tin’wana
leti tirhiseriwaka ku fikelela swikongomelo swa
vukhongeri eAfrika-Dzonga.

4

Kavanyisa ka 2: Nawumbisi wa Timfanelo

KAVANYISA KA 2
NAWUMBISI WA TIMFANELO
Timfanelo
7. (1) Nawumbisi wa Timfanelo lowu i phupha ya xidemokrasi laha
Afrika-Dzonga. Wu angarhela timfanelo ta vanhu hinkwavo
etikweni ra hina no tiyisisa mikoka ya xidemokrasi xa ku
xiximeka ka vanhu, ku ringana na ntshunxeko.
(2) Mfumo wu fanele ku hlonipha, ku sirhelela, tlakusa no hetisisa
timfanelo leti nga eka Nawumbisi wa Timfanelo.
(3) Timfanelo leti nga eka Nawumbisi wa Timfanelo ti lawuriwa hi
swipimelo leswi nga eka kumbe leswi boxiweke eka xiyenge
xa 36, kumbe kun’wana eka Nawumbisi.
Matirhiselo
8. (1) Nawumbisi wa Timfanelo wa tirha eka nawu hinkwawo,
no boha Huvo yo endla milawu, huvonkulu, vuavanyisi na
swiyenge hinkwaswo swa mfumo.
(2) Ku lulamisela ka Nawumbisi wa Timfanelo swi boha munhu
ntsena kumbe munhu loyi a tekiwaka a ri enawini ku fikela
laha swi lavekaka, loko swi endleka, ku ri karhi ku tekeriwa
enhlokweni muxaka wa mfanelo na muxaka wa ntirho wihi
kumbe wihi lowu vekiweke hi mfumo wolowo.
(3) Loko ku tirhisiwa ku lulamisela ka Nawumbisi wa Timfanelo
eka munhu wun’wana na wun’wana kumbe munhu loyi a nga
enawini hi ku landza xiyengentsongo xa (2), khoto (a) ku endlela ku nyika matimba eka mfanelo leyi nga eka
Nawumbisi lowu, yi fanele ku tirhisa, kumbe loko swi
fanerile ku vumba, nawu wa ntolovelo ku fikelela laha
milawu yi nga nyikiki matimba eka mfanelo yoleyo;
naswona
(b) yi nga ha vumba milawu ya nawu wa ntolovelo ku pima
mfanelo, ntsena loko ku ri leswaku mpimo wolowo wu
landzelela xiyenge xa 36 (1).
5

Kavanyisa ka 2: Nawumbisi wa Timfanelo

(4) Munhu loyi a nga enawini u na mpfumelelo wa timfanelo leti
nga eka Nawumbisi wa Timfanelo ku fikela laha swi laviwaka
hi muxaka wa na muxaka wa munhu loyi a nga enawini.
Ku ringana
9. (1) Un’wana na un’wana u na ku ringana emahlweni ka nawu
naswona u na mfanelo yo sirheleriwa hi ku ringana no
vuyeriwa hi nawu.
(2) Ku ringana swi katsa ku tiphina lo ku heleleke ko ringana hi
timfanelo hinkwato na ntshuxeko. Ku tlakusa ku fikelela ku
ringana, milawu na mimpimo yin’wana leyi endleriweke ku
sirhelela kumbe ku antswisa vanhu, kumbe mitlawa ya vanhu,
lava tshikileriweke hi xihlawuhlawu xo ka xi nga lulamangi swi
nga endliwa.
(3) Mfumo wu nge endli xihlawuhlawu xo ka xi nga ri kahle
xo kongoma kumbe xi nga kongomi ehenhla ka munhu
wihi na wihi hi xivangelo xin’we kumbe swo tala, ku katsa
rixaka, rimbewu, ku biha emirini, xiyimo xa vukati, rixaka
kumbe ntlawa wa vutumbuluki, muhlovo, nhlavutelo wa
swa rimbewu, vukhale, vutsoniwa, vukhongeri, ripfalo, ku
tshembha, mfuwo, ririmi na mbeleko.
(4) A ku na munhu la nga ta endla xihlawuhlawu hi ku kongoma
kumbe a nga kongomi ehenhla ka munhu wihi kumbe wihi hi
xivangelo xin’we kumbe swo tala hi ku landza xiyengentsongo
xa (3). Milawu ya rixaka yi fanele ku tirhisiwa ku sivela
xihlawuhlawu lexi nga amukelekiki.
(5) Xihlawuhlawu hi xivangelo xin’we kumbe swo tala leswi
longoloxiweke eka xiyengentsongo xa (3) a xi lulamanga
handle ka loko swi kumekile leswaku xihlawuhlawu a xi
lulamile.
Ndzhuti wa vumunhu
10. Munhu un’wana na un’wana u na ndzhuti na ku va na mfanelo yo
va ndzhuti wa yena wu hloniphiwa no sirheleriwa.
6

Kavanyisa ka 2: Nawumbisi wa Timfanelo

Vutomi
11. Munhu un’wana na un’wana u na mfanelo ya vutomi.
Ntshunxeko na nsirhelelo wa munhu
12. (1) Munhu un’wana na un’wana u na mfanelo ya ntshunxeko na
nsirhelelo wa munhu, leswi katsaka mfanelo yo (a) yo ka u nga tsoniwi ntshunxeko ku ri na xivangelo xo
twala kumbe ku nga ri na xivangelo xo twala;
(b) yo ka a nga pfaleriwi ku ri hava ku tengisiwa;
(c) ntshunxeka eka tinxaka hinkwato ta madzolonga
hikwalaho ka swivangelo swa mfumo kumbe swivangelo
swa lava tiyimeleke;
(d) va u nga xanasiwi hi ndlela yihi na yihi; no
(e) va a nga khomiwi kumbe ku xupuriwa hi ndlela ya
tihanyi, yo pfumala vumunhu no chicha xiyimo.
(2) Munhu un’wana na un’wana u na mfanelo yo xiximiwa hi
mafundzha emirini na le ka swa miehleketo, leswi katsaka
mfanelo (a) yo endla swiboho mayelana no tswala;
(b) yo sirheleleka emirini no lawula miri wa yena, no
(c) yo ka a nga nghenisiwi eka mindzavisiso ya vutshunguri
kumbe ya swa sayense handle ka mpfumelelo wa yena.
Vuhlonga, xiyimo xa vuhlonga no sindzisa ku tirha
13. Ku hava munhu loyi a nga endliwaka hlonga, ku tirhisiwa tanihi
hlonga kumbe ku sindzisiwa ku tirha.
Xihundla xa munhu
14. Munhu un’wana na un’wana u na mfanelo ya xihundla, leswi
katsaka mfanelo yo ka (a) a nga sechiwi kumbe ku sechiwa ndyangu wa yena;
(b) nhundzu ya yena yi nga sechiwi;
(c) nhundzu ya yena yi nga tekiwi; kumbe
7

Kavanyisa ka 2: Nawumbisi wa Timfanelo

(d)

xihundla xa mbulavurisano kumbe ku tihlanganisa xi
nga kavanyetiwi.

Ntshuxeko wa vukhongeri, ku tshembha na mavonelo
15. (1) Munhu un’wana na un’wana u na mfanelo ya ntshunxeko wa
ripfalo, vukhongeri, miehleketo, ku tshembha na mavonelo.
(2) Maendlelo ya vukhongeri ya nga endliwa eka mfumo kumbe
mavandla lama pfuniwaka hi mfumo, ntsena loko ku ri
leswaku (a) maendlelo yalawo ya landzelela milawu leyi vekiweke hi
valawuri va vaaki lava faneleke;
(b) ya endliwa hi ndlela yo ringana; no
(c) ku nghenelela swi endliwa hi ku tshunxeka na ku swi
tsakela.
(3) (a) Xiyenge lexi a xi siveli milawu ku tekela enhlokweni (i)
vukati lebyi endliweke ehansi ka ndzhavuko wihi
kumbe wihi, kumbe sisiteme ya vukhongeri,
munhu na milawu ya ndyangu; kumbe
(ii) sisiteme ya munhu na nawu wa xindyangu
ehansi ka ndzhavuko wihi kumbe wihi, kumbe ku
landzeleriwa hi vanhu va vukhongeri byo karhi.
(b) Ku tekeriwa enhlokweni hi ku landza ndzimana ya (a) ku
fanele ku fana na xiyenge lexi na ku lulamisela kun’wana
ka Vumbiwa.
Ntshunxeko wo nyika mavonelo
16. (1) Munhu un’wana na un’wana u na mfanelo ya ntshunxeko wo
nyika mavonelo lowu katsaka (a) ntshunxeko wa mahungu yo kandziyisiwa na switivisa
mahungu swin’wana;
(b) ntshunxeko wo amukela kumbe ku nyika mahungu
kumbe miehleketo;
(c) ntshunxeko wa vutumbuluxi bya swa vutshila; na
8

Kavanyisa ka 2: Nawumbisi wa Timfanelo

(d)

ntshunxeko wa swa dyondzo na ntshunxeko wa
ndzavisiso wa swa sayense.
(2) Mfanelo leyi nga eka xiyengentsongo xa (1) a yi angarheli ku
fika eka (a ) mahungu ya vunwa mayelana na nyimpi;
(b) ku hlohlotela madzolonga; kumbe		
(c) ku yimelela eka swa rivengo ro ya hi rixaka, muvala,
rimbewu kumbe vukhongeri, na leswi vangaka ku
sungula timhaka to twisa ku vava.
Ku hlengeletana, ku kombisa matitwele, ku phiketa na swivilelo
17. Munhu un’wana na un’wana u na mfanelo yo nghenela
nhlengeletano, hi ku rhula a nga hlomangi, ku kombisa ku vilela
no yisa tiphethixini.
Ntshunxeko wo thlanganisa na van’wana
18. Un’wana na un’wana u na mfanelo wa ntshunxeko eka nhlangano.
Timfanelo ta swa tipolitiki
19. (1) Muakatiko un’wana na un’wana u tshunxekile ku tihlawulela
swa tipolitiki, leswi katsaka mfanelo (a) yo vumba vandla ra tipolitiki;
(b) yo teka xiave eka migingiriko ya, kumbe ku gangisa
swirho swa vandla ra swa tipolitiki; na
(c) ku endla vulemukisi hi vandla ra swa tipolitiki kumbe hi
xikongomelo xo karhi.
(2) Muaka-tiko un’wana na un’wana u na mfanelo ya minhlawulo
ya nkarhi hinkwawo yo tshunxeka, yo ka yi nga voyameri
etlhelo eka huvo ya milawu yihi kumbe yihi leyi vumbiweke
hi ku landza Vumbiwa.
(3) Muaka-tiko un’wana na un’wana lonkulu u na mfanelo (a) yo vhota eka minhlawulo ya huvo yihi kumbe yihi leyi
vumbiweke hi ku landza Vumbiwa, na ku swi endla
exihundleni; na
9

Kavanyisa ka 2: Nawumbisi wa Timfanelo

(b)

ku yimela hofisi ya vaaki na, loko a hlawuriwile, a va na
hofisi.

Vuaka-tiko
20. Ku hava muaka-tiko la nga aleriwaka Vuaka-tiko.
Ntshunxeko wo fambafamba na vutshamo
21. (1) Un’wana na un’wana u na mfanelo ya ntshunxeko eka ku
fambafamba.
(2) Un’wana na un’wana u na mfanelo yo huma laha Riphabliki.
(3) Muaka-tiko un’wana na un’wana u na mfanelo yo nghena,
ku tshamanyana no tshama kun’wana na kun’wana laha
Riphabliki.
(4) Muaka-tiko un’wana na un’wana u na mfanelo yo va na
phasipoto.
Ntshunxeko wa mabindzu, ntirho na phurofexini
22. Muaka-tiko un’wana na un’wana u na mfanelo yo hlawula bindzu,
ntirho kumbe phurofexini hi ku tshunxeka. Ku endla bindzu, ntirho
kumbe phurofexini swi nga lawuriwa hi nawu.
Vuxaka bya swa ntirho
23. (1) Un’wana na un’wana u na mfanelo ya timhaka ta swa mitirho.
(2) Mutirhi un’wana na un’wana u na mfanelo (a) yo vumba kumbe ku va xirho xa nhlangano wa vatirhi;
(b) ku nghenelela eka migingiriko na minongonoko ya
nhlangano wa vatirhi; no;
(c) tereka.
(3) Muthori un’wana na un’wana u na mfanelo (a) yo vumba no va xirho xa nhlangano wa vathori; na
(b) yo nghenelela eka migingiriko na minongonoko ya
nhlangano wa vathori.
(4) Nhlangano wun’wana na wun’wana wa vatirhiri na nhlangano
wun’wana na wun’wana wa vathori wu na mfanelo 10

Kavanyisa ka 2: Nawumbisi wa Timfanelo

(a)

yo lawula mafambiselo ya wona, minongonoko na
migingiriko;
(b) ku kondletela; no
(c) vumba no va xirho xa nhlangano.
(5) Nhlangano wun’wana na wun’wana wa vatirhi, na nhlangano
wa vathori na muthori va na mfanelo yo nghenelela hi
ku hlanganela. Milawu ya tiko yi nga tirhisiwa ku lawula
nhlengeletano yo angarhela. Ku fikela laha nawu wu nga
pimaka mfanelo eka Kavanyisa loku, ku pimiwa loku ku fanele
ku landzelela xiyenge xa 36 (1).
(6) Milawu ya tiko yi nga lemuka malongoloxelo ya nsirhelelo wa
nhlangano lawa ya kumekaka eka mintwanano yo angarhela.
Ku fikela laha milawu yi nga pimaka mfanelo eka Kavanyisa
loku, ku pimiwa ku fanele ku landzelela xiyenge xa 36 (1).
Mbango
24. Un’wana na un’wana u na mfanelo (a) ya mbango lowu nga onhiki rihanyo ra vona kumbe ku
hlayiseka; no
(b) ku hlayisa mbango, ku vuyeriwa eka rixaka ra sweswi na
lera ha taka, hi ku tirhisa milawu yo twala na swipimelo
swin’wana leswi (i)
sivelaka nthyakiso no onha xivumbeko xa mbango;
(ii) hlayisaka ntumbuluko; no
(iii) sirhelela nhluvukiso wa swa ntumbuluko lowu
tiyiselekaka no tirhisiwa ka swilo swa ntumbuluko
hi hala tlhelo ku tlakusiwa vululami bya ikhonomi
na nhluvukiso wa vaaki.
Nhundzu
25. (1) Ku hava la nga ta tsoniwa nhundzu handle ko ya hi nawu
lowu tirhaka eka mani na mani, naswona a ku na nawu lowu
nga pfumelelaka ku tsoniwa nhundzu ku ri hava xivangelo xo
twala.
11

Kavanyisa ka 2: Nawumbisi wa Timfanelo

(2) Nhundzu yi nga tekiwa ntsena hi ku landza nawu lowu tirhaka
eka mani na mani (a) hi xikongomelo xa vaaki kumbe hi ku tsakela ka vona;
na
(b) ku hakeriwa, ntsengo, nkarhi na ndlela ya mahakelelo
leswi ku nga twananiwa ha swona hi lava khumbhekaka
kumbe swi bohiweke kumbe ku pasisiwa hi khoto.
(3) Ntsengo lowu hakeriwaka na nkarhi na ndlela yo hakela
swi fanele ku twala no ringana, ku kombisa ndzingano wo
ka wu nga voyami exikarhi ka ku tsakela ka vaaki na lava
khumbhekaka, ku langutisiwile swiyimo hinkwaswo, ku katsa
(a) matirhiselo ya sweswi ya nhundzu;
(b) matimu yo teka na matirhiselo ya nhundzu;
(c) nkoka wa makete wa nhundzu;
(d) xiyimo xa vuvekisi bya nhundzu ya mfumo na mpfuneto
eku yi kumeni no antswisa mali ya mbuyelo ya nhundzu;
na
(e) xikongomelo xo teka nhundzu.
(4) Hi xikongomelo xa xiyenge lexi (a) ku tsakela ka vaaki swi katsa ku tiyimisela ka tiko eka
timhaka ta misava, na ku cinca ko tisa ku fikelela ko
ringana eka switirhisiwa hinkwaswo swa Afrika-Dzonga;
naswona
(b) nhundzu a yi pimiwangi ku va misava ntsena.
(5) Mfumo wu fanele ku teka milawu yo twala na swipimelo
swin’wana, eka switirhisiwa leswi nga kona, ku susumeta
swiyimo leswi endlaka leswaku vaakatiko va fikelela misava
hi ndlela yo ringana.
(6) Munhu kumbe muganga lowu matirhiselo ya misava ya nga
tshamisekangiki hi xivangelo xa milawu ya xihlawuhlawu ya
khale ku ya hi rixaka kumbe mitolovelo u na ku vuyeriwa, ku
fikela eka leswi nyikiwaka hi Nawu wa Palamende, ku nga va
12

Kavanyisa ka 2: Nawumbisi wa Timfanelo

misava leyi sirheleriweke hi nawu kumbe ku lulamisa hi ku
fananisa.
(7) Munhu kumbe muganga lowu tekeriweke nhundzu
endzhaku ka 19 Khotavuxika 1913 hi xivangelo xa milawu ya
xihlawuhlawu ku ya hi rixaka kumbe mitolovelo wa vuyeriwa,
ku fika eka xiyimo lexi nyikiwaka hi Nawu wa Palamende, ku
nga va ku vuyerisa nhundzu yeleyo kumbe ku yi lulamisa hi
ku ringana.
(8) Ku hava xilaveko xa xiyenge lexi xi nga sivelaka mfumo ku
tirhisa milawu kumbe swipimelo swin’wana ku fikelela misava,
mati na leswi fanaka, ku endlela ku lulamisa mbuyelo wa
xihlawuhlawu xa khale xa rixaka, ntsena loko ku suka kwihi
kumbe kwihi eka swilaveko swa xiyenge lexi swi fambelana
na swilaveko swa xiyenge xa 36 (1).
(9) Palamende yi fanele ku tirhisa nawu lowu boxiweke eka
xiyengentsongo xa (6).
Tindlu
26. (1) Un’wana na un’wana u na mfanelo wo kuma yindlu leyi
faneleke.
(2) Mfumo wu fanele ku teka milawu leyi faneleke na swipimelo
swin’wana, eka switirhisiwa leswi nga kona, ku fikelela ku
vona ndzima ya mfanelo lowu.
(3) Ku hava la nga ta hlongoriwa ekaya ra yena, kumbe ku
mbundzumuxeriwa ndyangu, ku nga ri na xileriso xa khoto
lexi endliweke endzhaku ko languta swiyimo leswi faneleke.
Ku hava milawu leyi nga pfumelelaka leswaku ku va na ku
hlongoriwa.
Nhlayiso wa swa Rihanyo, swakudya, mati na nsirhelelo wa vaaki
27. (1) Un’wana na un’wana u na mfanelo yo fikelela (a) mitirho ya swa Rihanyo, ku katsa nhlayiso wa Rihanyo
ra swa mbeleko;
(b) swakudya swo ringanela na mati; na
13

Kavanyisa ka 2: Nawumbisi wa Timfanelo

(c)

nhlayiseko wa vaaki, ku katsa, loko va nga koti ku ti
hlayisa no hlayisa lava tshembheleke eka vona, na
mpfuno wa swa vaaki lowu faneleke.
(2) Mfumo wu fanele ku teka milawu leyi faneleke na swipimelo
swin’wana, eka switirhisiwa leswi nga kona, ku fikelela ku
langutela ko ya emahlweni ka timfanelo tin’wana na tin’wana.
(3) Ku hava la nga ta aleriwa vutshunguri bya xihatla.
Vana
28. (1) N’wana un’wana na un’wana u na mfanelo (a) ya vito na vuaka-tiko ku suka eku velekiweni;
(b) ya nhlayiseko wa le ndyangwiani na nhlayiseko wa
vatswari, kumbe eka vuhlayisi byin’wana loko a susiwa
ekaya;
(c) ya swakudya swa kahle, vutumbelo, mitirho ya
masungulo ya nhlayiso wa rihanyu na mitirho ya vaaki;
(d) yo sirheleriwa eka ku va a nga khomiwi kahle, ku honisa,
ku xanisa kumbe xiyimo xa le hansi;
(e) yo sirheleriwa eka mitolovelo ya le mitirhweni yo xanisa;
(f) yo va a nga laveki kumbe ku pfumeleriwa ku endla
ntirho kumbe ku nyika vukorhokeri lebyi nga (i)
fanelangiki eka munhu wa malembe walawo;
kumbe
(ii) Ku vekaka ntsako na rihanyu ra n’wana enghozini,
dyondzo, rihanyu ra le mirini kumbe ra le
miehleketweni kumbe ra ximoya, vunene kumbe
nhluvukiso wa vaaki;
(g) yo ka va nga pfaleriwi handle ka loko ku ri nchumu wo
hetelela, laha ku engetela eka timfanelo leti n’wana
a fanelaka ku tiphina hi tona ehansi ka swiyenge swa
12 na 35, n’wana a nga pfaleriwa ntsena swa nkarhi
wutsongo, naswona u na mfanelo yo (i)
hambinasiwa na lava pfaleriweke lava nga na ku
tlula 18 wa malembe; no
14

Kavanyisa ka 2: Nawumbisi wa Timfanelo

(ii)

khomiwa hi ndlela, no vekiwa eka swiyimo, leswi
tekelaka enhlokweni vukhale bya n’wana.
(h) ku va na mutirhi wa nawu la nga nyikiwa n’wana hi
mfumo, naswona ku ta hakela mfumo, eka timhaka leti
khumbhaka n’wana, loko ku ta va na ku tluriwa lo ku
twisisekaka ka vululami; no
(i)
ka a nga tirhisiwi hi ku kongomisa eka madzolonga yo
hloma, no sirheleriwa hi minkarhi ya madzolonga yo
hloma.
(2) Ku tsakela ka n’wana i ka nkoka swinene eka mhaka yin’wana
na yin’wana leyi khumbhaka n’wana.
(3) Eka xiyenge lexi ‘n’wana’ swi vula munhu la nga le hansi ka 18
wa malembe.
Dyondzo
29. (1) Un’wana na un’wana u na mfanelo (a) ya dyondzo ya masungulo, ku katsa dyondzo ya
lavakulu; na
(b) ku yisa dyondzo emahlweni, laha mfumo, hi ku tirhisa
swipimelo swo twala, wu faneleke ku vona leswaku ya
kumeka no fikeleleka.
(2) Un’wana na un’wana u na mfanelo yo amukela dyondzo hi
ririmi ra ximfumo kumbe tindzimi leti va ti hlawulelaka tona
eka swivandla swa dyondzo ya vaaki laha dyondzo yoleyo yi
kotekaka. Ku endlela ku vona leswaku ku na ku fikelela ka,
na ku simekiwa ka mfanelo leyi, mfumo wu fanele ku tekela
enhlokweni ku cinca ka swa dyondzo, ku katsa mavandla
yan’wana ya le xikarhi, ku tekeriwa enhlokweni (a) ndzingano;
(b) ku koteka; na
(c) xilaveko xo lulamisa mbuyelo wa milawu na mitolovelo
ya khale ya xihlawuhlawu xo ya hi rixaka.

15

Kavanyisa ka 2: Nawumbisi wa Timfanelo

(3) Un’wana na un’wana u na mfanelo yo kuma no hlayisa
swivandla swa dyondzo leswi tiyimeleke, leswi a nga ta ti
hakelela leswi (a) nga ri ki na xihlawuhlawu ku ya hi rixaka;
(b) swi tsarisiweke na mfumo; no
(c) hlayisa swiyimo leswi nga ri ki ehansi ka swiyimo leswi
fananisiwaka na swivandla swa dyondzo ya vaaki.
(4) Xiyengentsongo xa (3) a xi siveli mfumo ku va wu pfuneta hi
timali eka swivandla swa dyondzo leswi tiyimeleke.
Ririmi na mfuwo
30. Un’wana na un’wana u na mfanelo yo tirhisa ririmi no nghenelela
eka vutomi bya mfuwo lebyi a ti hlawulelaka byona, kambe ku
hava la nga ta landzelela timfanelo teto hi ndlela yo ka yi nga
fanani na swilaveko swa Nawumbisi wa Timfanelo.
Vaaki va swa mfuwo, vukhongeri na ririmi
31. (1) Vanhu lava welaka eka mfuwo, vukhongeri kumbe vaaki va
ririmi ro karhi a va aleriwi timfanelo, na swirho swin’wana swa
vaaki volavo (a) ku tiphina hi mfuwo wa vona, ku endla vukhongeri bya
vona, no tirhisa ririmi ra vona; no
(b) vumba, ku va xirho no hlayisa mfuwo, vukhongeri na
minhlangano ya tindzimi na minhlangano yin’wana ya
vaaki.
(2) Timfanelo eka xiyengentsongo xa (1) ti nge tirhisiwi hi ndlela
yo ka yi nga fani na swilaveko swa Nawumbisi wa Timfanelo.
Ku fikelela mahungu
32. (1) Un’wana na un’wana u na mfanelo yo fikelela (a) mahungu man’wana na man’wana lama khomiweke hi
mfumo; na

16

Kavanyisa ka 2: Nawumbisi wa Timfanelo

(b)

Mahungu man’wana na man’wana lama khomiweke hi
munhu un’wana naswona lama laveka ku ta teka goza
kumbe ku sirhelela timfanelo tin’wana na tin’wana.
(2) Milawu ya tiko yi fanele ku tirhisiwa ku nyika mpfumelelo eka
mfanelo lowu, naswona yi nga nyika swipimelo swo twala
ku antswisa mafambiselo na ndzhwalo wa swa timali eka
Mfumo.
Swiendlo swa mafambiselo yo lulama
33. (1) Un’wana na un’wana u na mfanelo ya goza ra mafambiselo
laya nga enawini, yo twala na hi ndlela ya kahle.
(2) Un’wana na un’wana loyi timfanelo ta yena ti nga tshikileriwa
hi goza ra mafambiselo u na mfanelo yo nyikiwa swivangelo
leswi tsariweke.
(3) Milawu ya tiko yi fanele ku tirhisiwa ku nyika mpfumelelo eka
Timfanelo leti, naswona yi (a) nyika ku langutisa hi vuntshwa ka goza ra mafambiselo
hi khoto kumbe, laha swi faneleke, huvo leyi tiyimeleke
no ka yi nga voyameli etlhelo;
(b) ku nyika mfumo ntirho wo tirhisa timfanelo leti nga eka
xiyengentsongo xa (1) na (2); no
(c) tlakusa mafambiselo ya kahle.
Ku fikelela tikhoto
34. Un’wana na un’wana u na mfanelo yo va nkwetlembetano wihi
na wihi lowu nga ololoxiwaka hi ku tirhisa nawu lowu bohiweke
hi ntengo emahlweni ka khoto kumbe, laha swi faneleke, khoto
yin’wana leyi tiyimeleke no ka yi voyameli etlhelo kumbe foramu.
Vanhu lava khomiweke, va khomeletiwa ku tenga no hehliwa hi
milandzu
35. (1) Un’wana na un’wana la khomiwaka hikuva a hehliwa ku va a
endle nandzu u na mfanelo yo 17

Kavanyisa ka 2: Nawumbisi wa Timfanelo

(a)
(b)

miyela;
byeriwa kahle (i)
hi mfanelo wo miyela; na
(ii) mimbuyelo yo ka a nga miyeli;
(c) ku ka u nga sindzisiwi ku tiyisisa kumbe ku pfumela loku
nga tirhisiwaka tanihi vumbhoni ehenhla ka munhu
yoloye;
(d) ku tisiwa ekhoto hi xihatla lexi kotekaka, ku nga si hela (i)
48 wa tiawara endzhaku ko khomiwa; kumbe
(ii) makumu ya siku ro sungula ra khoto endzhaku ko
hundzeriwa hi nkarhi wa 48 wa tiawara, loko 48 wa
tiawara ti hela ehandle ka tiawara ta khoto kumbe
hi siku leri ku nga ri ki ra khoto;
(e) loko a ya ekhoto ro sungula loko a ha ku khomiwa, ku
hehliwa kumbe ku byeriwa xivangelo xo ya mahlweni
no pfaleriwile, kumbe ku tshunxiwa; no
(f) tshunxiwa eku pfaleriweni loko ku tsakela ka vululami
ku pfumela, loko ku ri na swivangelo swo twala.
(2) Un’wana na un’wana la khomiweke, ku katsa mubohiwa
un’wana na un’wana la gweviweke, u na mfanelo (a) yo byeriwa xivangelo xo pfaleriwa;
(b) yo hlawula no tihlanganisa na mutirhi wa nawu, no
byeriwa hi mfanelo leyi hi ndlela leyi faneleke,
(c) yo va na mutirhi wa nawu langa nyikiwa munhu la
pfaleriweke hi mfumo naswona ku hakela mfumo, loko
timhaka ta vululami ti nga tshamisekangi, no byeriwa hi
mfanelo leyi,
(d) ku tlhontlha ku va enawini ko va munhu a pfaleriwile
emahlweni ka khoto kutani loko ku pfaleriwa swi nga ri
enawini, ku tshunxiwa;
(e) swiyimo swo pfaleriwa leswi fambelanaka na ku xixima
vumunhu, ku katsa ku titoloveta na ku lulamisela, leswi
nga ta hakeriwa hi mfumo, vutshamo byo ringanela,
18

Kavanyisa ka 2: Nawumbisi wa Timfanelo

swakudya, switirhisiwa swo hlaya na vutshunguri bya
mirhi, no
(f) vulavurisana na, no endzeriwa hi (i)
nuna/nsati kumbe munghana;
(i)
xaka;
(iii) mukhanselara wa vukhongeri la hlawuriweke; na
(iv) mutirhi wa swa vutshunguri la hlawuriweke.
(3) Muehleketeleriwa un’wana na un’wana u na mfanelo ya
ntengo lowu nga voyameriki etlhelo, leswi katsaka mfanelo (a) yo tivisiwa hi xihehlo na vuxokoxoko lebyi nga ringanela
ku va a tihlamulela;
(b) yo va na nkarhi wo ringanela na switirhisiwa swo
lulamisela ku tisirhelela eka nandzu;
(c) yo tenga eka huvo ya vaaki a nga si ya ekhoto;
(d) yo va nandzu wu sungula ku tengiwa no hela ku nga ri
na ku hlwela;
(e) yo va kona loko a tengisiwa;
(f) yo hlawula no yimeriwa hi mutirhi wa nawu no tivisiwa
hi timfanelo ta yena;
(g) yo va na mutirhi wa nawu la nga ta nyikiwa hi Mfumo ku
pfuna muhehliwa naswona wu ta hakela, loko timhaka
ta vululami ti nga tshamisekangi, no byeriwa hi mfanelo
yoleyo;
(h) yo tekiwa a nga ri na nandzu, ku miyela no ka a nga
nyiki vumbhoni hi nkarhi wa ntengo;
(i)
yo nyika swivangelo no tlhontlha vumbhoni;
( j)
yo ka a nga sindzisiwi ku nyika vumbhoni lebyi nga ta
n’wi nghenisa enghozini;
(k) yo tengisiwa hi ririmi leri muhehliwa a ri twisisaka, loko
swi nga koteki ku fanele ku kumeka ntoloki;
(l)
yo va a nga gweviwi eka xiendlo lexi a ku nga ri nandzu
ehansi ka nawu wa tiko kumbe wa matiko hinkwawo hi
nkarhi lowu swi endliweke ha wona;
19

Kavanyisa ka 2: Nawumbisi wa Timfanelo

(m)

yo ka a nga tengisiwi mayelana na nandzu lowu a nga
tshama a khomeriwa wona;
(n) yo vuyeriwa eka nxupulo lowu bohiweke loko ku xupula
koloko ku cinciwile exikarhi ka nkarhi lowu nandzu wu
endliweke ha wona na nkarhi wo nyika xigwevo; no
(o) endla xivilelo, kumbe ku langutisiwa hi vuntshwa hi
khoto ya le henhla.
(4) Loko xiyenge lexi xi lava leswaku munhu a nyikiwa mahungu,
mahungu wolowo ya fanele ku nyikiwa hi ririmi leri munhu
yoloye a ri twisisaka.
(5) Vumbhoni lebyi kumiweke hi ndlela yo onha mfanelo yihi
kumbe yihi ya munhu eka Nawumbisi wa Timfanelo byi fanele
ku ka byi nga katsiwi loko ku pfumela vumbhoni byolebyo
swi ta endla leswaku nandzu wu nga fambi kahle kumbe swi
onha mafambiselo ya vululami.
Swipimelo swa timfanelo
36. (1) Timfanelo leti kumekaka eka Nawumbisi wa Timfanelo ti
nga ha vekeriwa swipimelo ntsena hi ku landza nawu wa
matirhiselo yo angarhela ku fikela laha xipimelo xelexo xi
twalaka no va xi lulamile exikarhi ka vanhu lava tirhelaka
swilo erivaleni no va na xidemokrasi, lava xiximaka vumunhu,
ku ringanana, na ntshunxeko no tekela enhlokweni timhaka
hinkwato leti yelanaka na swona ku katsa na –
(a) muxaka wa mfanelo;
(b) nkoka wa xikongomelo xa xipimelo xelexo;
(c) muxaka na vukulu bya xipimelo xelexo;
(d) vuxaka exikarhi ka xipimelo na xikongomelo xa xona; na
(e) maendlelo man’wana lama nga ri ki na swipimelo
ngopfu yo fikelela xikongomelo xelexo.
(2) Handle ka laha swi nyikiweke eka xiyengentsongo xa (1)
kumbe eka kululamisela kwihi na kwihi ka Vumbiwa leri, ku
hava nawu lowu wu faneleke ku veka swipimelo eka mfanelo
yihi na yihi leyi nga ndzeni ka Nawumbisi wa Timfanelo.
20

Kavanyisa ka 2: Nawumbisi wa Timfanelo

Swiyimo swa xihatla
37. (1) Xiyimo xa xihatla xi nga vikiwa ntsena hi ku landza Nawu wa
Palamende na ntsena loko (a) vutomi bya rixaka byi xungetiwa hi nyimpi, ku
ngheneriwa hi valala, ku pfukeriwa hi mfumo wa vanhu,
mikitsikitsi, khombo ra ntumbuluko, kumbe khombo
rin’wana ehenhla ka vanhu va tiko; na
(b) leswaku xitiviso xa boha ku vuyisa ku rhula na
ntshamiseko.
(2) Xitiviso xa mfumo xa xihatla, na milawu yihi kumbe yihi leyi
bohiwaka kumbe xiendlo xin’wana lexi tekiweke hi ku landza
xileriso xexo, xi nga tirha ntsena (a) hi ku langutela swa le mahlweni; na
(b) ku nga hundzisi 21 wa masiku ku sukela hi siku ra
xitiviso, handle ka loko Palamende ya Tiko yi boha ku
engetela nkarhi wa xitiviso xexo. Palamende yi nga ha
boha ku engetela nkarhi wa xitiviso xa xiyimo xa xihatla
ku fikela nkarhi lowu nga tluriki tin’hweti tinharhu hi
nkarhi wun’we. Ku engeteriwa ko sungula ka xitiviso
xa xiyimo xa khombo ku fanele ku va hi xiboho lexi
seketeriweke hi vhoti ya swirho swa Palamende. Ku
engeteriwa kwihi na kwihi loku landzelaka ku fanele
ku va hi xiboho lexi tekiweke hi nseketelo wa vhoti ya
kwalomu ka 60 wa tiphesente ta swirho swa Palamende.
Ntwanano hi ku landza ndzimana leyi wu nga amukeriwa
ntsena endzhaku ka njhekanjhekisano wa mani na mani
ePalamende.
(3) Khoto yihi na yihi leyi nga na vuswikoti yi nga teka xiboho hi
ntiyiso wa (a) xitiviso xa xiyimo xa xihatla;
(b) ku engeteriwa kwihi na kwihi ka nkarhi wa xitiviso xa
xiyimo xa xihatla; kumbe

21

Kavanyisa ka 2: Nawumbisi wa Timfanelo

(c)

milawu yihi na yihi leyi vekiweke, kumbe xiendlo
xin’wana lexi endliweke, hi mbuyelo wa xitiviso xa
xiyimo xa xihatla.
(4) Milawu yihi na yihi leyi vekiweke hi xivangelo xo va ku vikiwile
xiyimo xa xihatla yi nga ha hambuka eka Nawumbisi wa
Timfanelo ntsena ku fikela laha –
(a) ku hambuka koloko ku lavekaka ntsena hikwalaho ka
xihatla xelexo naswona;
(b) milawu leyi –
(i)
yi fambelanaka na swiboho swa Riphabliki ku ya hi
nawu wa matiko ya misava leri tirhaka eka swiyimo
swa xihatla;
(ii) yi landzelelaka xiyengentsongo xa (5); na
(iii) yi kandziyisiwa eka Gazette ya Mfumo hi xihatla
loko ya ha ku pasisiwa.
(5) Ku hava Nawu wa Palamende lowu nyikaka matimba leswaku
ku vikiwa xiyimo xa xihatla, naswona ku hava milawu leyi
endliweke kumbe goza rin’wana leri tekiweke hi xivangelo xa
xitiviso, wu nga pfumelela kumbe ku nyika mpfumelelo (a) wo rivaleriwa ka mfumo, kumbe munhu wihi na wihi, hi
ku landzelela xiendlo xo ka xi nga ri enawini;
(b) ku hambuka kwihi na kwihi eka xiyenge lexi; kumbe
(c) ku langutela ehansi kwihi na kwihi eka xiyenge lexi
bohiweke eka kholomo ya 1 ya Tafula ra Timfanelo
to ka ti nga Languteri Ehansi, ku fikela eka xiyimo lexi
kombisiweke eka kholomo ya 3 ya Tafula.

22

Kavanyisa ka 2: Nawumbisi wa Timfanelo

Nxaxamelo wa Timfanelo to ka ti nga Languteri Ehansi
1
Nomboro ya
xiyenge
9

2
Nhlokomhaka
ya xiyenge
Ndzingano

10

ndzhuti wa
vumunhu
Vutomi
Ntshunxeko na
nhlayiseko wa
munhu
Vuhlonga,
timhaka ta
vuhlonga na
ku tirha hi ku
sindzisiwa
Vana

11
12
13

28

3
ku fikela laha mfanelo yi
sirheleriweke
Hi ku languta xihlawuhlawu ku ya hi
rixaka, muhlovo kumbe laha u
humaka kona, rimbewu, vukhongeri
kumbe ririmi.
Hinkwaswo
Hinkwaswo
Hi ku langutisa xiyengentsongo xa 1
(d) na (e) na 2 (c)
Hi ku langutisa vuhlonga na timhaka
ta vuhlonga

Hi ku langutisa:
- xiyengentsongo xa 1 (d) na (e);
- timfanelo ta tindzimanantsongo
ta (i) na (ii) ta xiyengentsongo xa
(1)(g); na
- xiyengentsongo xa (1) (i) hi ku
langutisa vana lavanga na 15 wa
malembe kumbe ehansi.

23

Kavanyisa ka 2: Nawumbisi wa Timfanelo

1
Nomboro ya
xiyenge
35

2
Nhlokomhaka
ya xiyenge
Vanhu lava
khomiweke, ku
pfaleriwa no
hehliwa

3
ku fikela laha mfanelo yi
sirheleriweke
Hi ku langutisa:
- xiyengentsongo xa (1) (a), (b) na (c)
na (2) (d);
- timfanelo eka tindzimana ta (a) ku
fika eka (o) ta xiyengentsongo xa
(3), ku nga katsiwi ndzimana ya (4);
na
- xiyengentsongo xa (5) mayelana
no ka ku nga katsiwi vumbhoni
loko ku amukeriwa vumbhoni swi
nga ta endla leswaku nandzu wu
nga fambi kahle.

(6) Loko munhu wihi na wihi a pfaleriwa handle ko tengisiwa
hikokwalaho ko hungutiwa ka timfanelo endzhaku ka ku
vikiwa ka xiyimo xa xihatla, swipimelo leswi swi landzelaka
swi fanele ku landzeleriwa (a) Ku fanele ku tihlanganisiwa na munhu lonkulu loyi a
nga xirho xa ndyangu kumbe nakulobye wa mubohiwa
hi xihatla, na ku va tivisa leswaku munhu yaloye u
pfaleriwile.
(b) Xitiviso xi fanele ku hangalasiwa eka Gazete ya Mfumo
ya tiko ku nga si hela masiku ya ntlhanu munhu yoloye
a pfaleriwile, xi fanele ku vula vito ra mubohiwa na
ndhawu laha a pfaleriweke kona no vula magoza ya
xiyimo xa xihatla lama munhu yoloye a pfaleriweke ha
wona.
(c) Mubohiwa u fanele ku pfumeleriwa ku langha, no va a
endzeriwa hi mutirhi wa swa rihanyu nkarhi wihi na wihi
lowu amukelekaka,;
24

Kavanyisa ka 2: Nawumbisi wa Timfanelo

(d)

Mubohiwa u fanele ku pfumeleriwa ku langha, no va a
endzeriwa hi muyimeri wa nawu nkarhi wihi na wihi;
(e) Khoto yi fanele yi kambisisa nakambe ku pfaleriwa
koloko hi xihatla lexi kotekaka, kambe ku nga si
hundza masiku ya 10 endzhaku ka loko munhu yoloye
a pfaleriwile, naswona khoto yi fanele ku ntshunxa
mubohiwa handle ko tengisiwa handle ka loko ku
pfaleriwa koloko ku laveka ku endlela ku vuyisa xiyimo
xa ku rhula na nawu.
(f) Mubohiwa la nga ntshunxiwiki hi ku landza mpfuxeto
wa ndzimana ya (e), kumbe la nga ntshunxiwiki hi ku
landza ku pfuxetiwa ehansi ka ndzimana leyi, a nga endla
xikombelo ekhoto xa ku pfuxetiwa ku ya emahlweni ka
ku bohiwa nkarhi wun’wana na wun’wana endzhaku ka
loko masiku ya 10 ya hundzile hi mpfuka ka mbalango
lowu hundzeke, naswona, khoto yi fanele ku ntshunxa
mubohiwa yoleyo handle ka loko swa ha laveka ku yisa
emahlweni ku pfaleriwa koloko ku endlela ku vuyisa
nawu na ku rhula.
(g) Mubohiwa u fanele ku pfumeleriwa ku va ekhoto yihi na
yihi leyi kambisisaka ku pfaleriwa ka yena, ku yimeriwa
hi mutirhi wa swa nawu eku tengisiweni koloko, na ku
endla vuyimeri eka ku phikizana no yisiwa emahlweni
ka ku pfaleriwa ka yena.
(h) Mfumo wu fanele ku nyika khoto swivangelo swo
tsariwa ku hlamusela ku lulama ka ku yisiwa emahlweni
ko pfaleriwa ka munhu yoloye, naswona wu fanele ku
nyika mubohiwa yoleyo khopi ya swivangelo sweswo hi
masiku lama nga riki hansi ka mambirhi khoto yi nga si
kambisisa ku pfaleriwa ka yena.
(7) Loko khoto yi ntshunxa mubohiwa, munhu yoloye a nga ha
pfaleriwi nakambe hi swivangelo swo fana na sweswo handle
ka loko mfumo wu rhanga wu kombisa khoto xivangelo xo
twisiseka xo va munhu yoloye a pfaleriwa nakambe.
25

Kavanyisa ka 2: Nawumbisi wa Timfanelo

(8) Swiyengentsongo swa (6) na (7) a swi tirhi eka vanhu lava
nga riki vaaka-tiko va Afrika-Dzonga naswona lava va
pfaleriweke hikokwalaho ka nyimpi ya matlhari ya matiko ya
misava. Ematshan’wini ya swona, mfumo wu fanele ku landza
swipimelo leswi bohaka Riphabliki ku ya hi nawu wa matiko
ya misava wo komba vumunhu hi tlhelo ra ku pfaleriwa ka
vanhu valavo.
Ku sindzisa timfanelo
38. Un’wana na un’wana eka xiyenge lexi u na mfanelo yo
tihlanganisa na khoto leyi faneleke, a koxa leswaku mfanelo leyi
hlamuseriweke eka Nawumbisi wa Timfanelo wu kavanyetiwile
kumbe ku xungetiwa, kutani khoto yi nga ha nyika ku pfuneka
loku faneleke, ku katsa na ku hlamusela timfanelo. Vanhu lava
nga tihlanganisaka na khoto i –
(a) mani na mani la yimelaka ku pfuneka ka yena n’wini;
(b) mani na mani la yimelaka un’wana la nga swi kotiki ku
tiyimela hi yexe;
(c) munhu wihi na wihi la swi endlaka tanihi xirho xa, kumbe
hi ku yimela ntlawa kumbe ntlawa wa vanhu;
(d) munhu wihi na wihi la yimelaka ku navela ka vanhu; na
(e) nhlangano lowu yimelaka ku navela ka swirho swa
wona.
Nhlamuselo ya Nawumbisi wa Timfanelo
39. (1) Loko yi hlamusela Nawumbisi wa Timfanelo, khoto, huvo yo
hlawuleka kumbe foramu –
(a) yi fanele ku yisa emahlweni mikhuva leyi endlaka vanhu
lava nga erivaleni va xidemokrasi lexi simekiweke eka
ku xixima vumunhu, ndzingano na ntshunxeko;
(b) yi fanele ku tekela enhlokweni nawu wa matiko ya
misava; naswona
(c) yi nga ha tekela enhlokweni nawu wa matiko mambe.
26

Kavanyisa ka 2: Nawumbisi wa Timfanelo

(2) Loko ku hlamuseriwa milawu yihi na yihi, na le ku endliweni
ka nawu wa ntolovelo kumbe nawu wa xintu, khoto yin’wana
na yin’wana, huvo yo hlawuleka kumbe foramu yi fanele ku
yisa emahlweni moya na swikongomelo swa Nawumbisi wa
Timfanelo.
(3) Nawumbisi wa Timfanelo a wu arisi ku va kona ka timfanelo
tihi na tihi tin’wana kumbe ntshuxeko lowu amukeriweke
kumbe wu nyikiweke hi nawu wa ntolovelo, nawu wa xintu
kumbe milawu leyi vekiweke, ku fikela laha yi yelanaka kona
na Nawumbisi lowu.

27

Mavandla lawa ku nga tihlanganisiwaka na wona mayelana timfanelo ta wena ta ximunhu

MAVANDLA LAWA KU NGA TIHLANGANISIWAKA
NA WONA MAYELANA NA TIMFANELO TA WENA
TA XIMUNHU
1.

Hofisi ya Musirheleri wa Vanhu

Hofisi ya Musirheleri wa Vanhu yi na xikongomelo xo hetisisa
vurhumiwa bya yona bya Vumbiwa byo tiyisa xidemokirasi xa
vumbiwa hi ku endla vulavisisi bya swihehlo swa matikhomelo yo ka
ya nga ri kahle ya swirho swa Mfumo, ku vevukisa ku ntshuxiwa ka
mikwetlembetano, ku vika na ku bumabumela magoza yo lulamisa na
ku yisa emahlweni swilemukiso mayelana na ntirho na vutihlamuleri
bya Musirheleri wa Vanhu.
Vuxokoxoko byo tihlanganisa
Adirese ya ndhawu: 		
175 Lunnon Street
				
Hillcrest Office Park
				
Pretoria
				
0083
Adirese ya Poso:		
Private Bag X677
				
Pretora
				
0001
N omboro ya riqingho:
012 366 7000
Nomboro ya mahala:
0800 11 20 40
Nomboro ya fekisi:		
012 362 3473 / 086 575 3292
Adirese ya imeyili:		
customerservice@pprotect.org
				
registration2@pprotect.org.za
Webusayiti:			
www.pprotect.org

28

Mavandla lawa ku nga tihlanganisiwaka na wona mayelana timfanelo ta wena ta ximunhu

2.

Khomixini ya Timfanelo ta Ximunhu ya Afrika-Dzonga

Khomixini ya Timfanelo ta Ximunhu ya Afrka-Dzonga i vandla ra
rixaka leri tumbuluxiweke ku hlayisa xidemokirasi xa vumbiwa hi ku
tlakusa timfanelo ta ximunhu hi ku lulamisa ku tluriwa ka timfanelo
ta ximunhu na ku lava ku lulamisa ku tluriwa koloko na ku langutela
na ku kambela ku landzeleriwa ka timfanelo ta ximunhu, ku tlakusa
xilemukiso xa timhaka ta timfanelo ta ximunhu na dyondzo na vuleteri
bya timfelo ta ximunhu.
Vuxokoxoko byo tihlanganisa
Adirese ya ndhawu: 		
Braampark Forum 3,
				
33 Hoofd Street
				
Braamfontn
				Johannesburg
Adirese ya poso:		
Private Bag X2700
				
Houghtn
				Johannesburg
				
2041
Nomboro ya riqingho:
011 877 3600
Nomboro ya fekisi:		
011 403 6621
Adirese ya imeyili:		
info@sahrc.org.za
				
complaints@sahrc.org.za
Webusayiti:			
www.sahrc.org.za

29

Mavandla lawa ku nga tihlanganisiwaka na wona mayelana timfanelo ta wena ta ximunhu

3.

Khomixini ya Ntlakuso na Nsirhelelo wa Timfanelo ta Vaaki
va swa Mfuwo, Vukhongeri na Ririrmi

Khomixini ya Ntlakuso wa Timfanelo ta Vaaki va swa Mfuwo,
Vukhongeri na Ririmi (leyi laha yi vuriwaka Khomixini ya CRL) yi na
xikongomelo xo tlakusa na ku hluvukisa ku rhula, vuxaka, vumunhu,
ku tiyiselana na nhlangano wa rixaka exikarhi ka vaaki va swa mfuwo,
vukhongeri na ririrmi.
Vuxokoxoko byo tihlanganisa
Adirese ya ndhawu:
Braampark Forum 4,
				
33 Hoofd Street
				
Braamfonten
				Johannesburg
Adirese ya poso:		
Private Bag X 90 000
				
Houghton
				
2041
Nomboro ya rinqingho:
011 537 7631
Nomboro ya fekisi:		
011 880 3495 / 086 660 8986
Adirese ya imeyili: 		
chairperson@crlcommission.org.za
				
ceo@crlcommission.org.za
				
info@crlcommission.org.za
				
complaints@crlcommission.org.za
Webusayiti:			
www.crlcommission.org.za

30

Mavandla lawa ku nga tihlanganisiwaka na wona mayelana timfanelo ta wena ta ximunhu

4.

Khomixini ya Ndzingano wa Rimbewu

Khomixini ya Ndzingano wa Rimbewu (CGE) yi tumbuluxeriwe ku
tlakusa na ku hlonipha ndzingano wa rimbewu na ku tiyisisa ku
fikeleriwa ka ndzingano wa rimbewu eka swiyenge hinkwaswo swa
vaaki. Hi ndlela yoleyo CGE yi tikarhatela ku tumbuluxa rixaka leri
ntshunxekeke eka xihlawuhlawu xo ya hi rimbewu na mixaka hinkwayo
ya ntshikelelo, leri vanhu va nga ta va na nkarhi na ndlela yo fikelela
vuswikoti bya vona hi ku hetiseka, swi nga ri na mhaka leswaku i va
rixaka rihi, ntlawa, rimbewu, vukhongeri, ntsakelo eka swa rimbewu,
vulema kumbe ndhawu leyi va tshamaka eka yona.
Vuxokoxoko byo tihlanganisa
Adirese ya ndhawu: 		
Constitution Hill
				Women’s Jail East Wing
				
2 Kotze Street
				
Braamfonten
				Johannesburg
Adirese ya poso:		
P.O Box 32175
				
Braamfontein
				
2017
Nomboro ya riqingho:
011 403 7182
Nomboro ya fekisi:		
011 403 7188
Adirese ya imeyili:		
cgeinfo@cge.org.za
Webusayiti:			
www.cge.org.za

31

Mavandla lawa ku nga tihlanganisiwaka na wona mayelana timfanelo ta wena ta ximunhu

5.

Hofisi ya Khomixini ya Vutirhelamfumo

Hofisi ya Khomixini ya Vutirhelamfumo yi kuma matimba yo tirha
eka swiyenge swa 195 na 196 swa Vumbiwa. PSC yi rhumiwile na ku
nyikiwa matimba yo, ku katsa na swin’wana, lavisisa, ku langutela, na
ku pima matshamelo na vulawuri bya Vutirhelamfumo.
Matimba lawa yo tirha ya tlhela ya vula ku pimiwa ka swifikeleriwa,
kumbe ku pfumaleka ka minongonoko ya Mfumo. PSC yi tlhela yi
boheka ku tlakusa matshalatshala lawa ya nga ta tiyisisa ku tirha kahle,
na ku tirheka ka matirhelo eka Vutirhelamfumo na ku tlakusa mikoka
na misinya ya vulawuri bya mfumo tanihilaha swi vekiweke hakona
eka Vumbiwa, eka Vutirhelamfumo hinkwabyo hi ku angarhela.
Vuxokoxoko byo tihlanganisa
Adirese ya ndhawu:
Commission House
				
Cnr Hamilton & Ziervogel Streets
				
Pretoria
Adirese ya poso:		
Private Bag X121
				
Pretoria
				
0083
Nomboro ya riqingho:
012 352 1000
Nomboro ya fekisi:		
012 325 8382
Adirese ya imeyili:		
info@opsc.gov.za
Webusayiti:			
www.psc.gov.za

32

Mavandla lawa ku nga tihlanganisiwaka na wona mayelana timfanelo ta wena ta ximunhu

6.

Ndzawulo ya Vululami na Nhluvukiso wa Vumbiwa

Ndzawulo ya Vululami na Nhluvukiso wa Vumbiwa yi na Rhavi:
Nhluvukiso wa Vumbiwa. Xikongomelo xa Rhavi i ku tlakusa, ku cinca
na ku hluvukisa Vumbiwa, timfanelo ta ximunhu na xidemokirasi xo
nghenelela hi ku yimela mfumo.
Vuxokoxoko byo tihlanganisa
Adirese ya ndhawu:		
329 Pretorius Street
				
(c/o Pretorius & Sisulu Streets)
				
First Floor, Momentum Building
				
Pretoria
Adirese ya poso:		
Private Bag X81
				
Pretoria
				
0001
Nomboro ya riqingho:
012 315 1111
Adirese ya imeyili:		
constitutionalrights@justice.gov.za
Webusayiti:			
www.justice.gov.za

33

Mavandla lawa ku nga tihlanganisiwaka na wona mayelana timfanelo ta wena ta ximunhu

7. Mpfuneto wa swa Nawu wa Afrika-Dzonga
Mpfuneto wa swa Nawu wa Afrika-Dzonga i huvo ya nawu leyi
tiyimeleke leyi tumbuluxiweke hi xikongomelo xo nyika mpfuneto
wa nawu kumbe ku endla leswaku mpfuneto wa nawu wu va kona
eka vanhu lava nga evuswetini hi ku tirhisa timali ta yona. Yi tlhela yi
nyika vuyimeri bya nawu ku ri karhi ku hakela Mfumo, tanihilaha swi
vekiweke hakona eka Vumbiwa na nawu lowu faneleke lowu nyikaka
vundzeni eka mfanelo ya vuyimeri bya nawu ku ri karhi ku hakela
mfumo.
Vuxokoxoko byo tihlanganisa
Ku kuma hofisi ya xifundza ya Mfuneto wa swa Nawu wa AfrikaDzonga ya le kusuhi na wena, senthara ya vululami kumbe hofisi ya
sathelayiti, tihlanganisi na Mpfuneto wa swa Nawu wa Afrika-Dzonga
hi ndlela leyi:
Adirese ya ndhawu:		
29 De Beer Street
				
Braamfontein
				Johannesburg
				
2017
Adirese ya poso: 		
Private Bag X76
				
Braamfontein
				
2017
Riqingho:			
011 877 2000
Nomboro mahala:		
0800 110 110
Nomboro ya fekisi:		
011 877 2222
Adirese ya imeyili:		
Communications2@legal-aid.co.za
Webusayiti:			
www.legal-aid.co.za

34

NOTES

35

Xitsonga

Ku lulamisela ka
Masungulo ka Vumbiwa
ra Riphabliki ra Afrika-Dzonga,
1996, Swi oloviseriwe Vadyondzi

Department of Justice and Constitutional Development
Tel: 012 315 1111
Private Bag X81, Pretoria, 0001
constitutionalrights@justice.gov.za
www.justice.gov.za

MASUNGULO, KU LULAMISELA KA MAKUMELO NA
NAWUMBISI WA TIMFANELO
“Tsalwa ra masungulo ra Xinghezi hi rona tsalwa ra ximfumo ra Vumbiwa”

