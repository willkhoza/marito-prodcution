Tshivenda

Mbetshelo dza Ndeme
dza Ndayotewa
Ya Riphabuḽiki ya Afrika Tshipembe ya,
1996, Yo itelwaho Vhagudiswa

Department of Justice and Constitutional Development
Tel: 012 315 1111
Private Bag X81, Pretoria, 0001
constitutionalrights@justice.gov.za
www.justice.gov.za

MARANGAPHANḒA, MBETSHELO DZA U THOMA NA
MULAYOTIBE WA PFANELO
“Ḽiṅwalwa ḽa English ndi ḽone ḽiṅwalwa ḽa tshiofisi ḽa Ndayotewa”

Mbetshelo dza Ndeme
dza Ndayotewa
ya Afrika Tshipembe ya,
1996, Yo itelwaho Vhagudiswa
Mvulatswinga, Mbetshelo dza u thoma na Mulayotibe
wa Pfanelo

MVULATSWINGA

NDAYOTEWA NDI MINI?
Ndayotewa ndi milayo ya ndeme ya u vhusa shango. Ndayotewa
i sumbedza zwithu zwoṱhe nga ha muvhuso na milayo nga ha uri
maanḓalanga a shumiswa hani, ndi nnyi ane a shumisa ayo maanḓalanga
nahone ndi nnyi ane a a shumisa kha u vhusa shango. Zwi vhonala hu
thendelano vhukati ha avho vhane vha vhusa na avho vha vhuswaho.
Ndayotewa i ṱalutshedza pfanelo na mishumo ya vhadzulapo, na nḓila
ine ya ita uri avho vha re kha maanḓa vha kone u laula.
Ndayotewa ya Riphabuḽiki ya Afrika Tshipembe ndi yone mulayo
muhulwanesa wa shango. Ndayotewa i ri fha mutheo wa mulayo uri ri
vhe na Riphabuḽiki, i sumbedza pfanelo na mishumo ya vhadzulapo, na
u ṱalusa tshivhumbeo tsha Muvhuso. Ndayotewa i vhidzwa upfi ndi yone
“ṱhanziela ya mabebo” a mbofholowo na demokirasi ya Afrika Tshipembe.

i

Ndayotewa yashu ndi ya ndemesa – kana ndi mulayo muhulwanesa
– wa shango. A huna muṅwe mulayo une wa tea u kuḓana kana u
fhambana na Ndayotewa na luthihi; nahone Muvhuso a u tei u pfuka
Ndayotewa na luthihi. Kha demokirasi ya Ndayotewa u tou fana na
yashu, Ndayotewa ndi yone khulwane kha Phalamennde nahone
ndi yone tshikalo tsha khaṱulo ya milayo yoṱhe. Ndayotewa i shuma
kha zwiimiswa zwoṱhe zwa shango. Khothe ya Ndayotewa ndi yone
khothe khulwanesa ya Afrika Tshipembe kha mafhungo a kwamaho
Ndayotewa nahone ndi tshone tshiimiswa tshine tsha vha ambadzifhele
kha mafhungo a u ṱalutshedza Ndayotewa.
Ndayotewa ya Afrika Tshipembe, sa tsumbo, i ṱalutshedza uri muvhuso
wo vhumbwa hani, wo khethwa hani nahone u shuma hani. Ndayotewa
i sumbedza maanḓa a Muvhuso-khathihi na phungudzelo dza ayo
maanḓa-na u khwaṱhisa maanḓa a pfanelo dza vhathu. Ndayotewa i
sumbedza vhuḓifhinduleli ha Muvhuso kha vhathu vho u khethaho.
Ndayotewa ndi yone mutheo wa Vhutshilo ha tshitshavha kha ḽa Afrika
Tshipembe. Ndayotewa i ṱalutshedza zwinzhi u fhira u amba nga ha
kushumele kwa Muvhuso. Ndayotewa yashu i sumbedza madzangalelo
na fhulufhelo zwa lushaka.
NDEME YA MVULATSWINGA, NDIMA YA 1 (MBETSHELO
DZA U THOMA) NA NDIMA YA 2 (MULAYOTIBE WA
PFANELO) KHA NDAYOTEWA
Vhunzhi ha ndayotewa dzi vha hone nga vhanga ḽa nyimele dza
tshipentshela. Afrika Tshipembe ḽo shanduka zwihulusa ḽi tshi bva
kha nyimele ya tshiṱalula tsha muvhala (sisiṱeme i re kha murango wa
vhuḓilangi ha phalamennde) ḽa ya kha demokirasi ya Ndayotewa yo
ḓiimiselaho u sika tshitshavha yo ḓisendeka kha milayo ya demokirasi,
vhulamukanyi kha zwa matshilisano na pfanelo dza vhuthu.
Ndayotewa yashu i sumbedza ḓivhazwakale yashu i sa fani na ya vhaṅwe na
u ṱoḓa hashu mbofholowo na demokirasi. Zwo ralo nga ha ḓivhazwakale
ya Afrika Tshipembe, a zwi mangadzi uri ndi ngani Ndayotewa yashu
i tshi ombedzela ṱhoḓea ya u sika lushaka “lu re khagala nahone lwa
demokirasi”, na u khwaṱhisa ndeme, vhulamukanyi na u eḓana ha vhathu.
ii

Mvulatswinga ndi marangaphanḓa mapfufhi ane a sumbedza ndivho
dza Ndayotewa na milayo ya Ndayotewa. Ndima ya 1 i tsireledza
milayo ya ndemesa ya Ndayotewa nahone, ngauri ndi ya ndemesa zwi
a konḓesa u i shandukisa.
Khetheknyo ya 1 i nga khwiṋiswa fhedzi nga Mulayotibe wo phasiswaho
nga Buthano ḽa Lushaka, hu na vhanzhi vha tikedzaho vhane vha nga
lingana phesenthe ya 75 ya miraḓo ya hone na Khoro ya Lushaka ya
Mavunḓu, hu na vouthu dza u tikedza dzine dza si vhe fhasi ha mavunḓu
a rathi.
Ndayotewa na muvhuso wa ndayotewa zwi tshimbila na pfanelo dza
vhathu. Pfanelo kanzhisa dzi sima tshipiḓa tsha tshipentshela tsha
Ndayotewa, tshi vhidzwaho upfi Mulayotibe wa Pfanelo. Ndima ya 2
ya Ndayotewa ya 1996 khayo hu na Mulayotibe wa Pfanelo wa Afrika
Tshipembe. Ndi itshi tshipiḓa tsha Ndayotewa tshine tsho kungesa
dzangalelo-nahone tsho vha na ṱhuṱhuwedzo kha Vhathu vha Afrika
Tshipembe – kha miṅwaha yo fhelaho. Idzi mbetshelo dzi amba nga ha
pfanelo dza u eḓana, ndeme ya muthu, Vhutshilo na tshidzumbe, na
dziṅwe pfanelo nnzhi, na mbofholowo kha zwa vhurereli na u amba. Dzi
amba na nga zwa mushumoni, vhana, pfunzo na zwa kuitele kwa milayo
ya demokirasi.
Mulayotibe wa pfanelo ndi thikho ya demokirasi kha Afrika Tshipembe.
U khwaṱhisa milayo ya demokirasi ya ndeme ya muthu, mbofholowo
na u eḓana. Mulayotibe wa pfanelo kha Ndima ya 2 ya Ndayotewa u na
pfanelo dza ndeme dza vhuthu dzine ndivho ya hone ndi u ṱalutshedza
pfanelo dza vhuthu, na u sumbedza uri pfanelo dzi kwama vhonnyi
nahone dzi shuma hani, na u langula uri ndi lini nahone nga nḓila ḓe
ine idzi pfanelo dza nga vha na phungudzelo.
Ndima ya 2 i nga khwiṋiswa fhedzi nga Mulayotibe wo phasiswaho nga
Buthano ḽa Lushaka, hu na vouthu dza u zwi tikedza dzine dza swika
tshivhili tsha raru tsha miraḓo ya hone na Khoro ya Lushaka ya Mavunḓu,
hu na vouthu dzine dza swika mavunḓu a rathi.

iii

Zwi Re Ngomu

ZWI RE NGOMU
MVULATSWINGA							1
NDIMA YA 1 							2
Mbetshelo dza u thoma
NDIMA YA 2								5
Mulayotibe wa Pfanelo
ZWIIMISWA ZWINE ZWA NGA KWAMIWA 			
MALUGANA NA PFANELO DZAVHO DZA VHUTHU

“Ḽiṅwalwa ḽa English ndi ḽone ḽiṅwalwa ḽa tshiofisi ḽa Ndayotewa”.

27

Mvulatswinga

MVULATSWINGA
Riṋe, vhathu vha Afrika Tshipembe,
Ri dzhiela nṱha u shaea ha vhulamukanyi kha tshifhinga tsho fhelaho;
Ri ṱhonifha havho vhe vha tambulela vhulamukanyi na mbofholowo kha
shango ḽashu;
Ri ṱhonifha havho vhe vha shuma vha tshi itela u fhaṱa na u bveledzisa shango
ḽashu; na
U tenda uri Afrika Tshipembe ndi ḽa vhoṱhe vhane vha dzula khaḽo, vho
vhofhekanywaho vha vha huthihi naho vha sa fani.
Zwenezwo, nga kha vhaimeleli vho khethiwaho zwavhuḓi, ri khou ṱanganedza
ino Ndayotewa sa wone Mulayo Muhulusa wa Riphabuḽiki uri uFhelise khethululo ya tshifhinga tsho fhelaho na u thoma tshitshavha
tshine tsho ḓisendeka kha ndeme dza demokirasi, vhulamukanyi ha
matshilisano na pfanelo dza vhuthu;
Fhaṱe mitheo kha demokirasi na tshitshavha tshi re khagala hune
muvhuso wo ḓisendeka kha lufuno lwa vhathu nahone vhadzulapo vho
tsireledzwa nga mulayo nga nḓila i linganaho;
Khwiṋisa ndeme ya Vhutshilo ha vhadzulapo vhoṱhe na u vhofholola
vhukoni ha muthu muṅwe na muṅwe; na
Fhaṱa mbumbano na demokirasi zwa Afrika Tshipembe uri ḽi kone u vha
fhethu ho teaho sa muvhuso wo ḓiimisaho kha muṱa wa tshaka.
May God protect our people.
Nkosi Sikelel’ iAfrika. Morena boloka setjhaba sa heso.
God seën Suid-Afrika. God bless South Africa.
Mudzimu tsireledza vhathu vhashu. Hosi katekisa Afrika.

1

Ndima Ya 1: Mbetshelo dza u thoma

NDIMA YA 1
MBETSHELO DZA U THOMA
Riphabuḽiki ya Afrika Tshipembe
1. Riphabuḽiki ya Afrika Tshipembe ndi shango ḽithihi, ḽo ḓiimisaho
nga ḽoṱhe, ḽa demokirasi ḽo thomiwaho nga ndayo dzi tevhelaho—
(a) Tshirunzi tsha vhuthu, u swikelelwa ha ndinganelo na u
khwiṋisa pfanelo dza vhuthu na mbofholowo.
(b) hu si na tshikhetho nga murafho na mbeu.
(c) Vhuhulwane ha ndayotewa na u vhusa ha mulayo.
(d) Pfanelo dza u khetha dza vhaaluwa dzi fanaho,
mutevhe wa vhakhethi wa lushaka u fanaho, khetho
dza misi yoṱhe na sisiṱeme ya muvhuso wa demokirasi
wa madzangano manzhi, u itela vhuḓifhinduleli, u kona
u fhindula na u vha khagala.
Vhuhulwane ha Ndayotewa
2. Ino Ndayotewa ndi mulayo muhulwanesa wa Riphabuḽiki;
mulayo kana vhuḓifari vhu sa tshimbilelani na ndayotewa a ho
ngo tendelwa, nahone khombetshedzo/mbofho i vhewaho nga
ndayotewa i fanela u tevhedzwa.
Vhudzulapo
3. (1) Vhudzulapo Afrika Tshipembe vhu a fana.
(2) Vhadzulapo vhoṱhe vha—
(a) na pfanelo, vhuṱalu na mbuelo dza vhudzulapo dzi
linganaho; vha dovha hafhu
(b) vha lingana kha mishumo na vhuḓifhinduleli ha
vhudzulapo.
(3) Mulayo wa lushaka u fanela u ita mbetshelo ya u kona u
wana, u dzhielwa na u vhuedzedzwa ha vhudzulapo.

2

Ndima Ya 1: Mbetshelo dza u thoma

Luimbo lwa lushaka
4. Luimbo lwa lushaka lwa Riphabuḽiki tsheo ya hone i dzhiiwa nga
Phresidennde nga kha nḓivhadzo.
Fuḽaga ya lushaka
5. Fuḽaga ya lushaka ya Riphabuḽiki mivhala yayo ndi mutswu,
musuku, mudala, mutshena, mutswuku na lutombo, sa zwe zwa
ṱalutshedzwa na u talatadziwa kha sheduḽu ya 1.
Nyambo
6. (1) Nyambo dza tshiofisi dza Riphabuḽiki ndi Sepedi, Sesotho,
Setswana, siSwati, Tshivenḓa, Xitsonga, Afrikaans, English,
isiNdebele, isiXhosa na isiZulu.
(2) Hu tshi khou dzhielwa nṱha ḓivhazwakale ya u sa shumiseswa
ha nyambo dza vhathu vhashu na vhuimo ha nyambo dza
fhano hayani, muvhuso u fanela u dzhia maga o teaho u itela
u alusa vhuimo na u khwiṋisa u shumiswa ha hedzi nyambo.
(3) (a) Muvhuso wa lushaka na mivhuso ya mavunḓu i
nga shumisa luambo luṅwe na luṅwe u itela ndivho
dza muvhuso, hu tshi dzhielwa nṱha u shumiswa,
khonadzeo, tshinyalelo/mbadelo, nyimele dza dzingu
na ndinganelo ya ṱhoḓea na zwi funeswaho nga
tshitshavha tshoṱhe nga u angaredza kana kha vunḓu
ḽi kwameaho; fhedzi muvhuso wa lushaka na muvhuso
wa vunḓu u fanela u shumisa nyambo mbili dza tshiofisi
musi dzo ṱukufhalesa.
(b) Mimasipala i fanela u dzhiela nṱha u shumiswa ha
nyambo na zwine zwa funeswa nga vhadzulapo.
(4) Muvhuso wa lushaka na mivhuso ya mavunḓu, i tshi khou
shumisa mulayosiṅwa na maṅwe maga, i fanela u langula na
u lavhelesa u shumiswa ha nyambo dza tshiofisi. Hu si na
u pfuka mbetshelo dza khethekanyo ṱhukhu ya (2), nyambo
dzoṱhe dzi fanela u lingana nahone dzi farwe u lingana.
3

Ndima Ya 1: Mbetshelo dza u thoma

(5) Bodonyangaredzi ya Nyambo ya Afrika Tshipembe yo
thomiwaho nga mulayosiṅwa wa lushaka i fanela u—
(a) alusa, na u ita nyimele ya, u bveledzisa na u shumiswa
ha—
(i)
nyambo dzoṱhe;
(ii)
nyambo dza Khoi, Nama and San; na
(iii) luambo lwa zwiga; na
(b) u alusa na u vhona uri hu ṱhonifhiwe—
(i)
nyambo dzoṱhe dzi shumiswaho nga zwitshavha
zwa Afrika Tshipembe, hu tshi katelwa nyambo
dza German, Greek, Gujarati, Hindi, Portuguese,
Tamil, Telegu and Urdu; na
(ii) Arabic, Hebrew, Sanskrit na dziṅwe nyambo dzi
shumiswaho kha vhurereli ha Afrika Tshipembe.

4

Ndima Ya 2: Mulayotibe wa Pfanelo

NDIMA YA 2
MULAYOTIBE WA PFANELO
Pfanelo
7. (1) Uno mulayotibe wa Pfanelo ndi wone thikho ya demokirasi
kha Afrika Tshipembe. U tsireledza pfanelo dza vhathu vhoṱhe
kha shango ḽashu na u khwaṱhisa ndeme ya demokirasi ya
tshirunzi tsha vhuthu, ndinganelo na mbofholowo.
(2) Muvhuso u fanela u ṱhonifha, u tsireledza, u alusa na u fusha
pfanelo kha Mulayotibe wa Pfanelo.
(3) Pfanelo kha Mulayotibe wa Pfanelo dzi fanela u tevhedzela
phungudzelo yo katelwaho kana yo ambiwaho kha
khethekanyo ya 36, kana huṅwe fhethu kha Mulayotibe.
Kushumisele
8. (1) Mulayotibe wa Pfanelo u shuma kha milayo yoṱhe, nahone
u vhofha vhusimamilayo, vhalanguli, vhulamukanyi na
zwiimiswa zwa muvhuso.
(2) Mbetshelo dza Mulayotibe wa Pfanelo dzi vhofha muthu wa
mvelo kana tshiimiswa arali, nahone nga nḓila ine, yo tea, dzi
tshi dzhiela nṱha vhuvha ha pfanelo na vhuvha ha mushumo
muṅwe na muṅwe u randelwaho nga pfanelo.
(3) Musi hu tshi shumiswa mbetshelo ya Mulayotibe wa Pfanelo
kha muthu wa mvelo kana tshiimiswa zwi tshi ya nga
mbetshelo ṱhukhu ya (2), khothe—
(a) u itela u shumisa pfanelo i re kha Mulayotibe, i fanela u
shumisa ,kana arali zwi tshi ṱoḓea i bveledzise, mulayo
wa mvelo nga nḓila ine mulayosiṅwa a u nga ḓo tendela
u shuma ha pfanelo yeneyo; na
(b) u bveledza ndangulo ya mulayo wa mvelo u itela u ita
mukano wa pfanelo, tenda mukano uyo u tshi anana na
khethekanyo ya 36(1).

5

Ndima Ya 2: Mulayotibe wa Pfanelo

(4) Tshiimiswa tsho tewa nga pfanelo dzi re kha Mulayotibe wa
Pfanelo nga nḓila ine zwa ṱoḓwa nga vhuvha ha pfanelo na
vhuvha ha tshiimiswa.
Ndinganyiso
9. (1) Vhathu vhoṱhe vha a lingana phanḓa ha mulayo nahone vha
na pfanelo dzi linganaho dza u tsireledzwa na mbuelo dza
mulayo.
(2) U lingana zwi katela u ḓiphiṋa nga pfanelo na mbofholowo
lwo ḓalaho nahone nga nḓila i linganaho. U alusa na u
swikelela ndinganyiso, mulayosiṅwa na maṅwe maga o
itelwaho u tsireledza na u khwiṋisa vhathu, kana zwigwada
zwa vhathu, zwo khakhelwaho nga tshiṱalula a nga kha ḓi
dzhiiwa.
(3) Muvhuso a u nga iti tshiṱalula tsho livhaho na tshi songo
livhaho u tshi ṱalula muthu muṅwe na muṅwe nga tshiitisi
tshithihi kana zwiitisi zwinzhi, hu tshi katelwa murafho, mbeu,
vhuṱalulambeu,vhuimana, tshiimo tsha mbingano, vhubvo ha
lushaka kana matshilisano, muvhala, lushaka lwa vhudzekani,
vhukale, vhuhole, vhurereli, luvalo, lutendo, mvelele, luambo
na mabebo.
(4) A hu na muthu ane a ḓo ṱalula muthu na muthihi nga nḓila
yo livhaho kana i songo livhaho nga tshiitisi tshithihi kana
zwiitisi zwinzhi zwi tshi ya nga khethekanyo ṱhukhu ya (3).
Mulayosiṅwa wa lushaka u fanela u itwa/thomiwa u itela u
thivhela kana u iledza tshiṱalula tshi songo teaho.
(5) Tshiṱalula nga tshiitisi tshithihi kana zwiitisi zwinzhi zwo
tevhekanywaho kha khethekanyo ṱhukhu ya (3) a tsho ngo
tea nga nnḓa ha musi zwo vhonala uri tshiṱalula tsho tea.
Tshirunzi tsha vhuthu
10. Muṅwe na muṅwe u na tshirunzi na pfanelo ya uri tshirunzi
tshawe tshi ṱhonifhiwe na u tsireledzwa.
6

Ndima Ya 2: Mulayotibe wa Pfanelo

Vhutshilo
11. Muṅwe na muṅwe u na pfanelo ya vhutshilo.
Mbofholowo na tsireledzo ya muthu
12. (1) Muṅwe na muṅwe u na pfanelo ya mbofholowo na tsireledzo
ya muthu, hu tshi khou katelwa pfanelo—
(a) ya u sa hanelwa u vhofholowa nga nḓila i sa pfali kana
hu si na tshiitisi tshi pfalaho;
(b) ya u sa valelwa hu si na tsengo;
(c) ya u vhofholowa kha tshaka dzoṱhe dza khakhathi dzi
bvaho kha tshitshavha kana zwiṅwe zwiko;
(d) ya u sa tambudzwa nga nḓila ifhio na ifhio; na
(e) ya u sa farwa kana u kaidzwa lwa tshiṱuhu, lu si lwa
vhuthu kana lu nyadzisaho.
(2) Muṅwe na muṅwe u na pfanelo ya ṱhompho ya muvhili na
muhumbulo, hu tshi katelwa pfanelo —
(a) ya u dzhia tsheo dzi kwamaho mbebo;
(b) ya tsireledzo na u langa muvhili wawe; na
(c) ya u sa shumiswa kha ngudo dza zwa mishonga kana
zwa sainthifiki a songo fha thendelo.
Vhupuli na u shumiswa nga u kombetshedzwa
13. A hu na muthu o teaho u itwa zwa vhupuli, na u kombetshedzwa
u shuma.
Zwi kwamaho muthu ene muṋe
14. Muṅwe na muṅwe u na pfanelo ya u vha na zwi kwamaho ene
muṋe, zwi katelaho pfanelo ya u sa—
(a) setshiwa kana u sa setshelwa haya hawe;
(b) setsheliwa haya hawe;
(c) dzhielwa zwithu zwawe; kana
(d) khakhiswa kha zwi kwamaho zwa vhudavhidzani hawe
ene muṋe.
7

Ndima Ya 2: Mulayotibe wa Pfanelo

Mbofholowo ya vhurereli, lutendo na kuhumbulele
15. (1) Muṅwe na muṅwe u na pfanelo ya mbofholowo kha zwa
luvalo, vhurereli, muhumbulo, lutendo na kuhumbulele.
(2) Zwa vhurereli zwi nga farelwa kha zwiimiswa zwa muvhuso
kana zwiimiswa zwi tikedzwaho nga muvhuso, tenda—
(a) zwenezwo zwa vhurereli zwa tevhedza ndaulo dzo
itwaho nga maanḓalanga a muvhuso;
(b) zwenezwo zwa vhurereli zwa itwa nga nḓila i linganaho;
nahone
(c) muthu a zwi dzhenela o tou vhofholowa kana o tou zwi
funa.
(3) (a) Ino khethekanyo a i thivheli mulayosiṅwa u dzhiela
nṱha—
(i)
mbingano dzo itwaho nga fhasi ha sialala, kana
vhurereli, mulayo wa muthu ene muṋe kana wa
muṱa; kana
(ii) sisiṱeme dza mulayo wa muthu ene muṋe kana
mulayo wa muṱa nga fhasi ha sialala, kana u
tevhedzwa nga vhathu vha tevhedzaho zwa
vhurereli honoho.
(b) U dzhiela nṱha zwi tshi ya nga phara ya (a) zwi fanela
u anana na ino khethekanyo na dziṅwe mbetshelo dza
Ndayotewa.
Mbofholowo ya u amba na u ita zwithu wo vhofholowa
16. (1) Muṅwe na muṅwe u na pfanelo ya u vhofholowela u amba
na u ita zwithu o vhofholowa, hu tshi katelwa—
(a) mbofholowo ya zwa dzigurannḓa na zwiṅwe zwirathisi;
(b) mbofholowo ya u ṱanganedza kana u fha mafhungo
kana muhumbulo;
(c) mbofholowo ya zwa vhutsila; na 		
(d) zwa akademi na mbofholowo ya u ita ṱhoḓisiso ya
sainthifiki.
(2) Pfanelo i re kha khethekanyo ṱhukhu ya (1) a i kwami—
8

Ndima Ya 2: Mulayotibe wa Pfanelo

(a)
(b)
(c)

mazwifhi a tshi itelwa zwa nndwa;
zwa u ita khakhathi; kana
vengo ḽo ḓisendekaho kha murafho, lushaka,mbeu kana
vhurereli, na zwine zwa huvhadza.

U kuvhangana, u gwalaba na u ṋekedza phethishini
17. Muṅwe na muṅwe u na pfanelo, ya uri nga mulalo nahone a songo
ḓitama zwiṱhavhane, a ite khuvhangano, a ite misumbedzo, a
gwalabe na u ṋetshedza phethishini.
Mbofholowo ya vhuḓibaḓekanyi
18. Muṅwe na muṅwe u na pfanelo ya vhuḓibaḓekanyi.
Pfanelo dza zwa poḽitiki
19. (1) Muṅwe na muṅwe o vhofholowa kha u nanga zwa poḽitiki, hu
tshi katelwa pfanelo—
(a) ya u vhumba dzangano ḽa poḽitiki;
(b) ya u dzhenela kha mishumo ya , kana u kunga miraḓo,
hu tshi itelwa dzangano ḽa zwa poḽitiki; na
(c) u ita fulo ḽa zwa dzangano ḽa poḽitiki.
(2) Mudzulapo muṅwe na muṅwe u na pfanelo ya kha zwa
khetho dza nga misi dzo vhofholowaho, dzi pfadzaho dza
tshiimiswa tshiṅwe na tshiṅwe tsha vhusimamilayo tsho
thomiwaho zwi tshi ya nga Ndayotewa.
(3) Mudzulapo muṅwe na muṅwe o aluwaho u na pfanelo—
(a) ya u khetha kha khetho dza tshiimiswa tshiṅwe na
tshiṅwe tsha vhusimamilayo tsho thomiwaho zwi tshi
ya nga Ndayotewa, na u ita zwenezwo tshidzumbeni;
na
(b)
u dzhenela khetho dza ofisi ya muvhuso nahone , arali
o khethiwa, u ḓo dzhena kha vhuimo ha yeneyo ofisi.
Vhudzulapo
20. A hu na mudzulapo ane a ḓo hanelwa u vha na vhudzulapo.
9

Ndima Ya 2: Mulayotibe wa Pfanelo

Mbofholowo ya u tshimbila na vhudzulo
21. (1) Muṅwe na muṅwe u na pfanelo ya mbofholowo ya u
tshimbila.
(2) Muṅwe na muṅwe u na pfanelo ya u bvela nnḓa ha Riphabuḽiki.
(3) Mudzulapo muṅwe na muṅwe u na pfanelo dza u dzhena, a
dzula huṅwe na huṅwe kha Riphabuḽiki.
(4) Mudzulapo muṅwe na muṅwe u na pfanelo dza u vha na
ḽiṅwalo ḽa u tshimbila.
Mbofholowo ya zwa makwevho, mushumo na phrofesheni
22. Mudzulapo muṅwe na muṅwe u na pfanelo ya u ḓinangela zwa
makwevho, mushumo na phrofesheni o vhofholowa. U ita zwa
makwevho, mushumo kana phrofesheni zwi nga langulwa nga
mulayo.
Vhushaka kha zwa mishumo
23. (1) Muṅwe na muṅwe u na pfanelo ya u farwa zwavhuḓi
mushumoni.
(2) Mushumi muṅwe na muṅwe u na pfanelo—
(a) ya u vhumba kana u vha muraḓo wa dzangano ḽa
vhashumi;
(b) ya u dzhenela mishumo na mbekanyamushumo zwa
dzangano ḽa vhashumi; na
(c) ya u gwalaba.
(3) Mutholi muṅwe na muṅwe u na pfanelo—
(a) ya u vhumba na u dzhenela dzangano ḽa vhatholi na
(b) ya u dzhenela kha mishumo na dzimbekanyamushumo
zwa dzangano ḽa mutholi.
(4) Dzangano ḽiṅwe na ḽiṅwe ḽa vhashumi na dzangano ḽiṅwe na
ḽiṅwe ḽa vhatholi ḽi na pfanelo—
(a) ya u ta kulangulele, mbekanyamushumo na mishumo;
(b) ya u dzudzanya; na
(c) ya u vhumba na u dzhenela dzangano.
10

Ndima Ya 2: Mulayotibe wa Pfanelo

(5) Dzangano ḽiṅwe na ḽiṅwe ḽa vhashumi, dzangano ḽa
vhatholi na mutholi vha na pfanelo dza u dzhenelela kha
thendelanoguṱe. Mulayosiṅwa wa lushaka u nga itiwa u itela
u langula thendelanoguṱe. Nga nḓila ine uyo mulayosiṅwa wa
ḓo ita phungudzelo kha pfanelo ya ino ndima, phungudzelo
i fanela u tevhedza khethekanyo ya 36(1).
(6) Mulayosiṅwa wa lushaka u nga dzhiela nṱha nzudzanyo dza
tsireledzo dza dzangano dzi re kha thendelanoguṱe. Nga
nḓila ine mulayosiṅwa wa ita phungudzelo kha pfanelo ya
ino Ndima, phungudzelo i fanela u anana na khethekanyo
ya 36 (1).
Vhupo
24. Muthu muṅwe na muṅwe u na pfanelo—
(a) ya u vha kha vhupo vhune ha sa vhaise mutakalo wawe;
na
(b) ya u vha kha vhupo ho tsireledzeaho, u itela mirafho
ya zwino na i ḓaho, nga kha milayosiṅwa na maga a
pfadzaho ane—
(i)
a thivhela tshikafhadzo na u tshinya mupo wa
maṱakani;
(ii) a alusa zwa vhutsireledzamupo; na
(iii) u tsireledza mvelaphanḓa ya zwa maṱaka na zwiko
zwa mupo hu tshi khou aluswa mvelaphanḓa ya
zwa ikonomi na matshilisano zwi pfalaho.
Ndaka
25. (1) A hu na muthu a ne a ḓo thivhelwa u vha na ndaka nga nnḓa
ha musi zwi tshi ya nga mulayo une wa angaredza, nahone a
hu na mulayo une wa ḓo tendela u thivhelwa u vha na ndaka
nga nḓila i sa pfali.
(2) Ndaka i nga dzhiiwa fhedzi zwi tshi ya nga mulayo une wa
shumiswa lwa u angaredza—
11

Ndima Ya 2: Mulayotibe wa Pfanelo

(a)

(3)

(4)

(5)

(6)

hu tshi itelwa ndivho dza tshitshavha kana dzangalelo
ḽa tshitshavha nahone
(b) hu tshi ḓo vha na ndiliso, mutengo wa hone na tshifhinga
na nḓila ya kubadelelwe zwi ḓo tou tendelanwa na vha
kwameaho kana zwo tshewa kana u tendelwa nga
khothe.
Tshelede ya ndiliso na tshifhinga na nḓila ya u badela zwi
fanela u vha zwi tshi pfala nahone hu si vhe na tshiṱalula,
hu vhonale ndingano vhukati ha dzangalelo ḽa tshitshavha
na dzangalelo ḽa vha kwameaho, ho dzhielwa nṱha nyimele
dzoṱhe dzo teaho, hu tshi katelwa—
(a) zwine ndaka ya khou shumiselwa zwone;
(b) ḓivhazwakale ya kuwanele na kushumisele kwa ndaka;
(c) ndeme ya maraga wa ndaka;
(d) tshikalo tsha vhubindudzi ha muvhuso na thikhedzelo
kha u wana na khwiṋiso ya mbuelo kha yeneyo ndaka;
na
(e) ndivho dza u dzhia ndaka yeneyo.
U itela ndivho dza ino khethekanyo—
(a) dzangalelo ḽa tshitshavha hu katelwa vhuḓiimiseli ha
lushaka kha mbuedzedzo ya shango, na mbuedzedzo
dzi ḓisa u swikelela hu linganaho kha zwiko zwa mupo
zwa Afrika Tshipembe; nahone
(b) ndaka a si mavu fhedzi.
Muvhuso u fanela u dzhia maga a mulayosiṅwa na maṅwe
maga a pfalaho, kha zwiko zwine zwa vha hone, u itela uri hu
vhe na nyimele dzi konisaho vhadzulapo u swikelela mavu
nga nḓila i linganaho.
Muthu kana tshitshavha tshine vhuṋe hatsho ha mavu a
ho ngo tsireledzwa lwa mulayo zwo itiswa nga milayo ya
tshifhinga tsho fhelaho ya tshiṱalula kana zwiito o fanelwa,
nga nḓila yo vhetshelwaho nga Mulayo wa Phalamennde,
nga u wana vhuṋe vhu re mulayoni kana mbadelo yo teaho .
12

Ndima Ya 2: Mulayotibe wa Pfanelo

(7) Muthu kana tshitshavha tsho dzhielwaho ndaka nga murahu
ha ḽa 19 Fulwi 1913 zwo itiswa nga milayo ya tshifhinga tsho
fhelaho ya tshiṱalula nga muvhala kana zwiito o fanelwa, nga
nḓila yo vhetshelwaho nga Mulayo wa phalamennde, nga u
ṋetshedzwa murahu ndaka yawe kana mbadelo yo teaho .
(8) A hu na mbetshelo kha ino khethekanyo ine ya nga thivhela
muvhuso kha u dzhia maga a mulayo kana maṅwe maga zwi
tshi itelwa u wana mavu, maḓi na zwiṅwe zwi yelanaho na
mbuedzedzo, u itela u tandulula masiandaitwa a tshifhinga
tsho fhelaho a tshiṱalula, tenda u pambuwa kha mbetshelo
dza ino khethekanyo dza vha dzi tshi ya nga mbetshelo ya
khethekanyo ya 36(1).
(9) Phalamennde i fanela u ita mulayosiṅwa wo ambiwaho kha
khethekanyo ṱhukhu ya (6).
Vhudzulo
26. (1) Muṅwe na muṅwe u na pfanelo ya u swikelela vhudzulo ho
teaho.
(2) Muvhuso u fanela u dzhia maga a mulayo na maṅwe maga,
kha zwiko zwawo zwi re hone, u itela u tevhedza pfanelo ino.
(3) A hu na ane a nga pandelwa e hayani hawe, kana u kwashelwa
haya hawe, hu si na ndaela ya khothe yo itwaho nga murahu
ha musi ho sedzwa nyimele dzoṱhe. A hu na mulayo une wa
ḓo tendela u pandelwa hu sa pfali.
Ndondolamutakalo, zwiḽiwa, maḓi na tsireledzo ya vhathu
27. (1) Muṅwe na muṅwe u na pfanelo ya u swikelela—
(a) tshumelo dza ndondolamutakalo, hu tshi katelwa
ndondolamutakalo ya mbebo;
(b) maḓi na zwiḽiwa zwo linganaho; na
(c) tsireledzo ya vhathu, hu tshi katelwa, arali vha sa koni
u ḓilondola na vhaunḓiwa vhavho, thuso yo teaho ya u
tshila.
13

Ndima Ya 2: Mulayotibe wa Pfanelo

(2) Muvhuso u fanela u dzhia maga a mulayo na maṅwe maga,
kha zwiko zwawo zwine wa vha nazwo, u itela u swikelela
pfanelo hedzi dzoṱhe.
(3) A hu na ane a ḓo hanelwa dzilafho ḽa zwa mushonga ḽa shishi.
Vhana
28. (1) Ṅwana muṅwe na muṅwe u na pfanelo—
(a) ya dzina na u vha muraḓo wa lushaka a tshi tou bebwa;
(b) ya ndondolo muṱani kana ndondolo ya mubebi wawe,
kana iṅwe ndondolo yo teaho arali o bviswa kha muṱa
we a bebwa khawo;
(c) ya zwiḽiwa zwa pfushi, vhudzulo, ndondolo ya mutakalo
ya ndeme na tshumelo dza vhathu;
(d) ya u tsireledzwa kha u sa farwa zwavhuḓi, u litshedzelwa,
u tambudzwa kana u nyadziswa;
(e) ya u tsireledzwa kha u shuma mishumo ya u vha
tambudza;
(f) ya uri vha sa ṱoḓee kana vha sa tendelwe u shuma
mushumo kana u ṋetshedza tshumelo—
(i)
dzi songo teaho muthu wa vhukale ha ṅwana
onoyo; kana
(ii) dzine dza vhea vhutshilo, pfunzo, muvhili kana
muhumbulo wa mutakalo kana muyani, fulufhelo
kana mvelaphanḓa ya vhutshilo mulingoni;
(g) ya u sa fariwa nga nnḓani ha musi u mu fara hu ḽone
ḽiga ḽa u fhedza, hune, nga nṱha ha pfanelo dzine vhana
vha ḓiphiṋa ngadzo nga fhasi ha khethekanyo dza 12
na 35, ṅwana a nga farwa fhedzi lwa tshifhinga tsho
pfufhifhalesaho, nahone u na pfanelo ya—
(i)
u dzudzwa thungo ha vhathu vho farwaho vha
nṱha ha miṅwaha ya 18; na
(ii) u farwa nga nḓila, nahone kha nyimele, ine ya
dzhiela nṱha vhukale ha ṅwana;
14

Ndima Ya 2: Mulayotibe wa Pfanelo

(h)

ya u vha na ramilayo o tholwaho nga muvhuso, hu tshi
khou badela wone muvhuso, kha kutshimbilele kwa
khothe dzi kwamaho ṅwana, u itela arali hu tshi nga
vha na vhulamukanyi vhu si havhuḓi; na
(i)
ya u sa shumiswa kha khuḓano dza muthu o ḓiṱamaho,
nahone ya u tsireledzwa musi hu na khuḓano ya vhathu
vho ḓiṱamaho.
(2) Ṅwana madzangalelo awe ndi one a ndemesa kha mafhungo
maṅwe na maṅwe a kwamaho ṅwana.
(3) Kha khethekanyo ino “ṅwana” zwi amba muthu a re na
miṅwaha ya fhasi ha 18.
Pfunzo
29. (1) Muṅwe na muṅwe u na pfanelo—
(a) ya pfunzo ya ndeme, hu tshi katelwa pfunzo ya ndeme
ya vhaaluwa; na
(b) ya u isa pfunzo phanḓa, ine muvhuso, nga kha maga
a pfadzaho, u fanela u ita uri i vhe hone nahone i
swikelelee.
(2) Muṅwe na muṅwe u na pfanelo ya u wana pfunzo nga
luambo lwa tshiofisi kana nyambo dzine muthu ene muṋe
a tou ḓiṋangela kha zwiimiswa zwa pfunzo zwa muvhuso
hune yeneyo pfunzo ya nga konadzea zwi pfalaho. U itela u
vhona uri hu na u swikelelea nahone mulayo u khou shumisa
ino pfanelo, muvhuso u fanela u dzhiela nṱha nḓila dzoṱhe
dzi pfalaho dza zwa pfunzo, hu tshi katelwa zwiimiswa zwa
luambo luthihi, hu tshi dzhielwa nṱha—
(a) ndinganyiso;
(b) u konadzea; na
(c) ṱhoḓea ya u tandulula mvelelo dza milayo na maitele a
tshiṱalula tsha muvhala kha tshifhinga tsho fhelaho.
(3) Muṅwe na muṅwe u na pfanelo ya u thoma zwiimiswa zwa
pfunzo a tshi khou shumisa tshelede yawe kha u zwi londola,
zwine zwiimiswa zwenezwo—
15

Ndima Ya 2: Mulayotibe wa Pfanelo

(a)
(b)
(c)

zwa sa ṱalule muthu zwo sedza murafho;
zwo ḓiṅwalisa kha muvhuso; nahone
zwi fare maimo ane a sa vhe fhasi ha zwiimo zwa
zwiimiswa zwa pfunzo zwa muvhuso.
(4) Khethekanyo ṱhukhu ya (3) a i thivheli muvhuso kha u
lambedza zwiimiswa zwa pfunzo zwo ḓiimisaho.
Luambo na mvelele
30. Muṅwe na muṅwe u na pfanelo ya u shumisa na u dzhenela
Vhutshilo ha mvelele ine ene muṋe a tou nanga, fhedzi a hu
tendelwi muthu u tevhedza pfanelo hedzi nga nḓila i sa ananiho
na mbetshelo ya Mulayotibe wa Pfanelo.
Zwitshavha zwa mvelele, vhurereli na luambo
31. (1) Vhathu vhane vha wela kha zwitshavha zwa mvelele, vhurereli
kana luambo vha nga si thivhelwe u shumisa ino pfanelo, hu
ḓi nga na vhaṅwe-vho vhane vha vha miraḓo ya tshitshavha—
(a) kha u ḓiphiṋa nga mvelele yavho, u ita zwa vhurereli
havho na u shumisa luambo lwavho; na
(b) u vhumba, u dzhenela na u khwaṱhisa zwa mvelele,
vhurereli na zwa luambo na zwiṅwe zwiimiswa kha
tshitshavha.
(2) Pfanelo dzi re kha khethekanyo ṱhukhu ya (1) a dzi faneli u
tevhedzwa nga nḓila i sa ananiho na mbetshelo ya Mulayotibe
wa Pfanelo.
U swikelela mafhungo
32. (1) Muṅwe na muṅwe u na pfanelo ya u kona u swikelela—
(a) mafhungo maṅwe na maṅwe a muvhuso; na
(b) mafhungo maṅwe na maṅwe a re na muṅwe muthu ane
a ṱoḓea kha u tevhedza na u tsireledza pfanelo dziṅwe
na dziṅwe.

16

Ndima Ya 2: Mulayotibe wa Pfanelo

(2) Mulayosiṅwa wa Lushaka u fanela u itiwa u itela uri pfanelo
ino i kone u shuma zwavhuḓi, nahone i vhe na mbetshelo ya
maga a pfalaho a u fhelisa muhwalo wa ndaulo na masheleni.
Maitele a ndaulo kwayo
33. (1) Muṅwe na muṅwe u na pfanelo ya u dzhia ḽiga ḽi re mulayoni
kha zwa ndaulo, nga nḓila i pfalaho nahone o tevhedza
kuitele ku pfalaho.
(2) Muṅwe na muṅwe ane pfanelo dzawe dzo pfukiwa nga
ndaulo u na pfanelo ya uri a fhiwe mbuno dzo itisaho nahone
dzo tou ṅwaliwa.
(3) Mulayo wa Lushaka u fanela u itwa uri pfanelo dzino dzi
shume zwavhuḓi, nahone u fanela u—
(a) vhea ḽa uri kuitele kwa ndaulo ku ṱolwe nga khothe
kana, hune zwa vha zwo tea, zwi ṱolwe nga komiti i sa
dzhiiho sia kana muthu o ḓiimisaho;
(b) vhea mushumo kha muvhuso uri u ite uri pfanelo dzi
re kha khethekanyo ṱhukhu dza (1) na (2) dzi shume
zwavhuḓi; nahone
(c) u ṱuṱuwedze ndaulo yavhuḓi.
U swikelela khothe
34. Muṅwe na muṅwe u na pfanelo ya uri a hanedze nahone zwi
tshi ḓo kona u tou tandululwa hu tshi khou shumiswa mulayo
tsheo ya dzhiiwa nga nḓila i sa dzhiiho sia khothe kana, arali zwo
tea, zwa itwa nga komiti i sa dzhiiho sia kana iṅwe foramu kana
muthu o tou ḓiimisaho nga eṱhe.
Vhathu vho fariwaho, vho valelwaho na vhane vha khou pomokwa
35. (1) Muṅwe na muṅwe o farwaho a tshi khou humbulelwa u vha
o ita vhukhakhi u na pfanelo—
(a) ya u fhumula;		
(b) ya u vhudzwa nga u ṱavhanya —
17

Ndima Ya 2: Mulayotibe wa Pfanelo

(i)
nga ha pfanelo ya u ḓifhumulela; na
(ii) nga ha masiandoitwa a u sa fhumula;
(c) ya u sa kombetshedzwa u ḓibula kana u tenda hune ha
ḓo shumiswa sa vhuṱanzi ha u vhona mulandu muthu
onoyo;
(d) ya u iswa khothe nga u ṱavhanya nga nḓila i konadzeaho
nahone i pfalaho, fhedzi hu si nga murahu ha—
(i)
iri dza 48 musi o farwa; kana
(ii) mafhelo a ḓuvha ḽa u thoma ḽa khothe nga murahu
ha iri dza 48, arali iri dza 48 dzi tshi fhela nga nnḓa
ha khothe kana nga ḓuvha ḽine a si ḽa khothe yo
ḓoweleaho;
(e) ya uri kha ḓuvha ḽa u ya khothe ḽa u thoma nga murahu
ha musi o farwa, a hweswe mulandu kana a vhudzwe
mbuno malugana na u bvela phanḓa na u valelwa, kana
u vulwa; na
(f) ya u vulwa arali dzangalelo ḽa vhulamukanyi ḽi tshi mu
tendala, zwi tshi ḓo bva na kha nyimele dzi pfalaho.
(2) Muṅwe na muṅwe o farwaho, hu tshi katelwa mufariwa o
gwevhiwaho, u na pfanelo—
(a) ya u vhudzwa nga u ṱavhanya uri ndi ngani o fariwa;
(b) ya u nanga, na u vhonana na, ramulayo, na uri a
vhudziwe nga ha pfanelo ino nga u ṱavhanya;
(c) ya u vha na ramulayo o tholwaho nga muvhuso hu tshi
khou shuma tshelede ya wone muvhuso, u itela u vhona
arali hu tshi nga vha na u sa tshimbila zwavhuḓi ha zwa
vhulamukanyi, nahone a vhudzwe nga u ṱavhanya;
(d) u hanedza lu re mulayoni malugana na u farwa hawe
nahone zwi tshi khou iwa khothe, arali u farwa hu siho
mulayoni, a vhofhololwe;
(e) kha nyimele dza u valelwa dzine dza anana na tshirunzi
tsha muthu, hu tshi katelwa u shumisa na mbetshelo,
hu tshi khou badela muvhuso,vhudzulo vhu fushaho,
18

Ndima Ya 2: Mulayotibe wa Pfanelo

zwiḽiwa, matheriaḽa a u vhala na dzilafho ḽa mushonga;
na
(f) ya vhudavhidzani, na u dalelwa nga—
(i)
mufarisi wawe;
(ii) shaka;
(iii) mueletshedzi wa zwa vhurereli we a tou nanga; na
(iv) dokotela we a tou nanga.
(3) Muhwelelwa muṅwe na muṅwe u na pfanelo ya tsengo
kwayo, ine ya katela pfanelo ya—
(a) u vhudzwa mulandu nga vhuḓalo uri a kone u fhindula;
(b) u wana tshifhinga tsho linganaho na u wana tshomedzo
dzo linganaho uri a kone u ḓiimelela;
(c) ya tsengo kha khothe yo ḓoweleaho;
(d) ya uri tsengo i thome nahone i fhele i songo lengiswa
nga nḓila i sa pfali;
(e) ya u vha hone tsengoni;
(f) ya u nanga, na u imeleliwa nga, ramulayo, nahone a
vhudziwe nga ha ino pfanelo nga u ṱavhanya;
(g) ya u vha na ramulayo o tholwaho nga muvhuso nahone
hu tshi khou badela muvhuso, u itela arali hu nga vha
na u sa tshimbila zwavhuḓi ha vhulamukanyi, nahone a
vhudziwe nga ha ino pfanelo nga u ṱavhanya;
(h) ya u dzhiiwa a si na mulandu, ya u ḓifhumulela, na ya u
sa ṋea vhuṱanzi tsengoni;
(i)
ya u ṱanziela na u hanedza vhuṱanzi;
( j)
ya u sa kombetshedzwa u fha vhuṱanzi ha u ḓiwanisa
mulandu;
(k) ya u sengiswa nga luambo lune ene muhwelelwa a lu
pfesesa kana, arali izwo zwi sa konadzei, a tou ḓologelwa
kha luambo lonolo lune a lu kona;
(l)
ya u sa vhonwa mulandu wa zwiito kana u khakha nga
fhasi ha mulayo kana mulayo wa lushaka kana dzitshaka
kha vhukhakhi ho iteaho mulayo u sa athu u vha hone;
19

Ndima Ya 2: Mulayotibe wa Pfanelo

(m)

ya u sa sengiselwa nyito kana vhukhakhi he a vhuya a
baḓekanywa naho kana he a vhuya a wanwa mulandu
khaho;
(n) ya u wana tshigwevho tshi sa vhaisesiho arali
tshigwevho tsho randelwaho tsha mulandu wawe tsho
shandukiswa vhukati ha tshifhinga tsha musi a tshi
khakha na tshifhinga tsha musi a tshi gwevhiwa; na
(o) u wana aphiḽi, kana u sedzuluswa nga, khothe khulwane.
(4) Musi ino khethekanyo i tshi ṱoḓa uri muthu a fhiwe mafhungo,
mafhungo eneo a fanela u vha e kha luambo lune a lu pfesesa.
(5) Vhuṱanzi ho wanwaho nga nḓila ine ya pfukekanya pfanelo
iṅwe na iṅwe ya Mulayotibe wa Pfanelo vhu tea u sa shumiswa
arali vhu tshi ḓo ita uri hu si vhe na tsengo kwayo kana arali
vhu tshi ḓo ita uri vhulamukanyi vhu sa tshimbile zwavhuḓi.
Phungudzelo ya pfanelo
36. (1) Pfanelo kha Mulayotibe wa Pfanelo dzi fhungudzwa zwi tshi
ya nga mulayo u shumiswaho lwa u angaredza nga nḓila ine
u fhungudza honoho ha vha hu pfadzaho nahone hu tshi
ṱanganedzea zwi khagala na kha tshitshavha tsha demokirasi
yo ḓisendekaho kha tshirunzi tsha muthu, ndinganelo na
mbofholowo, hu tshi dzhielwa nṱha zwithu zwinzhi zwo
teaho, hu tshi katelwa—
(a) lushaka lwa pfanelo;
(b) ndeme ya ndivho ya phungudzelo;
(c) lushaka na vhuhulwane ha phungudzelo;
(d) vhushaka vhukati ha phungudzelo na ndivho; na
(e) nḓila dzi sa thivhelesiho u swikelela ndivho.
(2) Nga nnḓa ha musi hu na mbetshelo kha khethekanyo ṱhukhu
ya (1) kana kha mbetshelo iṅwe na iṅwe ya Ndayotewa, a hu
na mulayo une wa fhungudza pfanelo iṅwe na iṅwe i re kha
Mulayotibe wa Pfanelo.

20

Ndima Ya 2: Mulayotibe wa Pfanelo

Tshiimo tsha shishi
37. (1) Tshiimo tsha shishi tshi ḓivhadzwa fhedzi zwi tshi ya nga
Mulayo wa Phalamennde, nahone fhedzi, musi—
(a) Vhutshilo ha lushaka vhu kha u shushedzwa nga nndwa,
u govhelwa, u dzhiiwa ha muvhuso nga ḽiṅwe shango,
mufhirifhiri, zwiwo zwa mupo kana zwiṅwe zwiimo zwa
shishi kha tshitshavha; na
(b) u ḓivhadzwa hohu hu na ndeme u itela u vhuedzedza
mulalo na vhudziki.
(2) U ḓivhadzwa ha tshiimo tsha shishi, na mulayo muṅwe na
muṅwe une wa nga itwa kana nyito ine ya nga dzhiiwa zwi
tshi itiswa nga honoho u ḓivhadzwa, hu thoma u shuma
fhedzi—
(a) tshifhinga tshi ḓaho; na
(b) lwa maḓuvha a sa fhiri 21 u bva ḓuvha ḽa u ḓivhadzwa,
nga nnḓani ha musi Buthano ḽa Lushaka ḽo ri hu
bvelwe phanḓa. Buthano ḽa lushaka ḽi nga engedza
tshiimo tsha shishi lwa miṅwedzi i sa fhiriho miraru. U
engedzwa ha u thoma ha tshiimo tsha shishi hu fanela
u vha nga tsheo yo dzhiiwaho nga vouthu nnzhi dza
u tikedza dza miraḓo ya Buthano. U engedza tshiimo
tsha shishi huṅwe na huiṅwe hu fanela u itwa nga tsheo
yo dzhiiwaho ine ya vha na vouthu dza 60 dza miraḓo
ya Buthano. Tsheo zwi tshi ya nga ino phara i dzhiiwa
fhedzi hu tshi tevhelwa nyambedzano ya Buthano.
(3) Khothe iṅwe na iṅwe i re na vhukoni i nga dzhia tsheo
malugana na u tea ha—
(a) u ḓivhadzwa ha tshiimo tsha shishi;
(b) u engedzwa ha tshiimo tsha shishi; kana
(c) mulayo muṅwe na muṅwe wo phasiswaho, kana ḽiga ḽo
dzhiiwaho, zwi tshi itiswa nga u ḓivhadzwa ha tshiimo
tsha shishi.

21

Ndima Ya 2: Mulayotibe wa Pfanelo

(4) Mulayo muṅwe na muṅwe wo phasiswaho zwi tshi itiswa
nga u ḓivhadzwa ha tshiimo tsha shishi u nga bviswa kha
Mulayotibe wa Pfanelo fhedzi nga nḓila ine—
(a) u bviswa hu ṱoḓea fhedzi nga tshiimo tsha shishi; na
(b) mulayo—
(i)
u tshi tevhedza vhuḓifhinduleli ha Riphabuḽiki
nga fhasi ha mulayo wa dzitshaka u shumaho kha
zwiimo zwa shishi;
(ii) u tshi tevhedza khethekanyo ṱhukhu ya (5); na
(iii) u anḓadzwa kha Gazete ya Muvhuso nga u
ṱavhanya arali zwi tshi konadzea nga murahu ha
musi u tshi itwa.
(5) A hu na Mulayo wa Phalamennde une wa tendela u ḓivhadzwa
ha tshiimo tsha shishi, nahone a hu na mulayosiṅwa wo
itwaho kana ḽiṅwe ḽiga ḽo dzhiiwaho zwi tshi itiswa nga u
vhewa, ḽine ḽa tendela—
(a) u tsireledza muvhuso, kana muthu muṅwe na muṅwe,
malugana na nyito iṅwe na iṅwe i re nnḓa ha mulayo;
(b) u bviswa hufhio na hufhio kha ino khethekanyo; kana
(c) u bviswa hufhio na hufhio kha khethekanyo yo bulwaho
kha khoḽomu ya 1 ya Thebuḽu ya Pfanelo dzi sa Bvisiwi,
nga nḓila yo sumbedzwaho nga thungo ha khethekanyo
kha khoḽomu ya 3 ya Thebuḽu.

22

Ndima Ya 2: Mulayotibe wa Pfanelo

Thebuḽu ya Pfanelo dzi sa Bviseiho
1
Nomboro ya
khethekanyo
9

2
Ṱhoho ya
khethekanyo
Ndinganyiso

3
Uri pfanelo yo tsireledzwa u swika
ngafhi
Malugana na tshiṱalula tshi songo
ḓaho tshi itiswaho nga murafho,
muvhala, lushaka kana vhubvo ha
vhathu, mbeu, vhurereli kana luambo.

10

Tshirunzi tsha
muthu

Tshoṱhe

11

Vhutshilo

Tshoṱhe

12

Mbofholowo
na tsireledzo ya
muthu

Malugana na khethekanyo ṱhukhu
dza (1)(d) na (e) na (2)(c).

13

Vhupuli, u
shuma nga u
kombetshedzwa
na

Malugana na vhupuli na vhushumeli

28

Vhana

Malugana na:
- Khethekanyo ṱhukhu ya (1)(d) na
(e);
- Pfanelo dzi re kha phara ṱhukhu
dza (i) na (ii) dza khethekanyo
ṱhukhu ya (1)(g); na
- Khethekanyo ṱhukhu ya 1(i)
malugana na vhana vha miṅwaha
ya 15 na vhaṱuku.

23

Ndima Ya 2: Mulayotibe wa Pfanelo

1
Nomboro ya
khethekanyo
35

2
Ṱhoho ya
khethekanyo
Vhathu vho
farwaho, vho
valelwaho na vho
hwelelwaho

3
Uri pfanelo yo tsireledzwa u swika
ngafhi
Malugana na:
- Khethekanyo ṱhukhu ya (1)(a), (b)
na (c) na (2)(d);
- Pfanelo dzi re kha pharagirafu dza
(a) u swika kha (o) dza khethekanyo
ṱhukhu ya (3), hu sa katelwi
pharagirafu ya (d)
- Khethekanyo ṱhukhu ya (4); na
- Khethekanyo ṱhukhu ya (5)
malugana na u sia nnḓa vhuṱanzi
arali vhuṱanzi u ṱanganedza uvho
vhuṱanzi zwi tshi ḓo khakhisa u
tshimbila zwavhuḓi ha tsengo.

(6) Musi muthu o fariwa ha sa vhe na tsengo zwo itiswa nga u
bviswa ha pfanelo zwi itiswaho nga u vhewa ha tshiimo tsha
shishi, maitele a tevhelaho a fanela u tevhedzwa—
(a) Mualuwa ane a vha muraḓo wa muṱa kana khonani ya
mufariwa u fanela u kwamiwa nga u ṱavhanya, nahone
a vhudziwe uri mukene o fariwa.
(b) Nḓivhadzo i fanela u anḓadzwa kha Gazete ya Muvhuso
wa Lushaka hu sa athu u fhela maḓuvha maṱanu muthu
uyo o farwa, hu bulwe dzina ḽa mufariwa na fhethu he a
valelwa hone, hu bulwe ḽiga ḽa shishi zwi tshi ya nga zwe
muthu uyo a farelwa.
(c) Mufariwa u fanela u tendelwa u nanga, na u dalelwa
nga tshifhinga tshi pfalaho nga, dokotela wa dzilafho.
(d) Mufariwa u fanela u tendelwa a nanga, na u daleliwa
nga tshifhinga tshiṅwe na tshiṅwe tshi pfalaho nga,
ramulayo wawe.
(e) Khothe i fanela u sedzulusa u farwa ha muthu nga u
ṱavhanya nga hune zwa konadzea ngaho arali zwi tshi
24

Ndima Ya 2: Mulayotibe wa Pfanelo

konadzea, fhedzi hu si nga murahu ha maḓuvha a
10 nga murahu ha datumu ye muthu a farwa ngayo,
nahone khothe i fanela u vula mufariwa nga nnḓani ha
musi zwi tshi ṱoḓea uri u farwa uho hu ḓi ya phanḓa u
itela uri hu vhe na mulalo na vhudziki.
(f)
Mufariwa a songo vulwaho zwi tshi ya nga tsedzuluso
ya fhasi ha pharagirafu ya (e), kana a songo vulwaho
zwi tshi ya nga tsedzuluso ya fhasi ha ino pharagirafu,
a nga humbela khothe uri i dovhe i sedzuluse hafhu u
farwa nga tshifhinga tshiṅwe na tshiṅwe nga murahu
ha maḓuvha a u bva kha a tsedzuluso yo no itwaho,
nahone khothe i fanela u bvisa mufariwa nga nnḓani ha
musi zwi tshi kha ḓi ṱoḓea uri hu bvelwe phanḓa na u
farwa hu tshi itelwa mulalo na vhudziki.
(g) Mufariwa u fanela u tendelwa u ya kha khothe iṅwe na
iṅwe ene muṋe hu tshi dzhielwa nṱha u farwa hawe,
hune ha ḓo to imelwa nga ramulayo kha khothe yeneyo,
khathihi na u sumbedza uri u farwa hoho hu songo tsha
ya phanḓa.
(h) Muvhuso u fanela u ṋetshedza mbuno dzo ṅwalwaho
kha khothe u sumbedza uri u farwa ha muthu uyo hu
fanela u ya phanḓa, nahone u fhe mufariwa khophi i re
na mbuno phanḓa ha maḓuvha mavhili a musi khothe i
tshi sedzulusa uho u farwa.
(7) Arali khothe ya vula mufariwa, muthu uyo ha nga fariwi
hafhu a tshi farelwa wonoyo mulandu nga nnḓani ha musi
muvhuso wo thoma wa sumbedza khothe zwivhuya zwa uri
muthu uyo a farwe hafhu.
(8) Khethekanyo ṱhukhu dza (6) na (7) a dzi shumiswi kha
vhathu vhane vha sa vhe vhadzulapo vha Afrika Tshipembe
nahone vho farwaho zwo itiswa nga khuḓano ya mashango
a dzitshaka. Vhuimoni ha zwenezwo, muvhuso u fanela u
tevhedza zwiṱandadi zwi vhofhaho Riphabuḽiki nga fhasi ha
mulayo wa dzitshaka wa zwa vhuthu malugana na u farwa ha
onoyo muthu.
25

Ndima Ya 2: Mulayotibe wa Pfanelo

U shumiswa ha pfanelo
38. Muṅwe na muṅwe o bulwaho kha ino khethekanyo u na pfanelo
dza u kwama khothe i re na vhukoni, a sumbedza uri Mulayotibe
wa Pfanelo wo pfukiwa kana u khomboni, nahone khothe i nga
mu thusa nga nḓila yo teaho, hu tshi katelwa na u bulwa ha
dzenedzo pfanelo. Vhathu vhane vha nga ya khothe ndi havha—
(a) muṅwe na muṅwe ane a khou itela dzangalelo ḽawe ene
muṋe;
(b) muṅwe na muṅwe ane a khou zwi ita o imela muṅwe
muthu ane ha koni u ḓiitela;
(c) muṅwe na muṅwe ane a khou zwi ita e muraḓo wa,
kana dzangalelo ḽa, tshigwada kana kiḽasi ya vhathu;
(d) muṅwe na muṅwe ane a khou itela dzangalelo ḽa
tshitshavha; na
(e) dzangano ḽine ḽa khou ita ḽo imela miraḓo yaḽo.
Ṱhalutshedzo
39. (1) Musi hu tshi ṱalutshedzwa Mulayotibe wa Pfanelo, khothe,
komiti kana foramu—
(a) I fanela u ṱuṱuwedza ndeme dzi tikedzaho tshitshavha
tsha demokirasi nahone zwi khagala lwo ḓitikaho nga
ndeme ya vhuthu, ndinganelo na mbofholowo;
(b) I fanela u dzhiela nṱha mulayo wa dzitshaka; na
(c) I nga dzhiela nṱha mulayo wa shangoḓavha.
(2) Musi hu tshi ṱalutshedzwa mulayosiṅwa, na musi hu tshi
bveledzwa mulayo wo ḓoweleaho kana mulayo wa sialala,
khothe iṅwe na iṅwe , komiti kana foramu i fanela u ṱuṱuwedza
muya, u sumbedza ndivho ya Mulayotibe wa Pfanelo.
(3) Mulayotibe wa Pfanelo a u haneli u vha hone ha dziṅwe
pfanelo kana mbofholowo dzine dza dzhielwa nṱha kana dzi
ṋetshedzwaho nga mulayo wo ḓoweleaho, mulayo wa sialala
kana mulayosiṅwa, nga nḓila ine dza anana na Mulayotibe.

26

Zwiimiswa zwine zwa nga kwamiwa malugana na pfanelo dzavho dza Vhuthu

ZWIIMISWA ZWINE ZWA NGA KWAMIWA
MALUGANA NA PFANELO DZAVHO DZA VHUTHU
1.

Ofisi ya Mutsireledzi wa Tshitshavha

Ofisi ya Mutsireledzi wa Tshitshavha ndivho dzayo ndi u fusha
mushumo wa ndayotewa u itela u khwaṱhisa demokirasi nga u ita
tsedzuluso malugana na khumbulelo ya u sa shuma zwavhuḓi ha
zwiimiswa zwa Muvhuso, u leludza kuthasululele kwa phambano,
u vhiga na u ita themendelo dza uri hu itwe mini kha u tandulula
thaidzo na u alusa nḓivho nga ha mushumo na vhuḓifhinduleli ha
Mutsireledzi wa Tshitshavha.
Zwidodombedzwa zwa vhukwamani
Ḓiresi ya fhethu: 			
175 Lunnon Street
					
Hillcrest Office Park
					
Pretoria
					
0083
Ḓiresi ya poso: 			
Private Bag X677
					
Pretoria
					
0001
Nomboro ya luṱingo: 		
012 366 7000
Nomboro ya luṱingo lwa mahala: 0800 11 20 40
Nomboro ya fakisi: 			
012 362 3473 / 086 575 3292
Ḓiresi ya imeiḽi: 			
customerservice@pprotect.org
					
registration2@pprotect.org.za
Webusaithi: 				
www.pprotect.org

27

Zwiimiswa zwine zwa nga kwamiwa malugana na pfanelo dzavho dza Vhuthu

2.

Khomishini ya Pfanelo dza Vhuthu ya Afrika Tshipembe

Khomishini ya Pfanelo dza Vhuthu ya Afrika Tshipembe ndi tshiimiswa
tsha lushaka tsho thomiwaho hu tshi khou itelwa u khwaṱhisa
demokirasi ya ndayotewa nga kha u ṱuṱuwedza na u tsireledza pfanelo
dza vhathu nga u thusa musi hu na u kandekanywa ha idzo pfanelo,
u sedzulusa na u ṱhaṱhuvha kutevhedzelwe kwa pfanelo dza vhathu, u
ita uri hu ḓivhiwe nga ha pfanelo dza vhathu na kha zwa u funza na u
gudisa vhathu nga pfanelo dza vhathu.
Zwidodombedzwa zwa vhukwamani
Ḓiresi ya fhethu: 		
Braampark Forum 3,
				
33 Hoofd Street
				
Braamfontein
				
Johannesburg
Ḓiresi ya poso: 		
Private Bag X2700
				
Houghton
				
Johannesburg
				
2041
Nomboro ya luṱingo:
011 877 3600
Nomboro ya fakisi: 		
011 403 6621
Ḓiresi ya imeiḽi: 		
info@sahrc.org.za
				
complaints@sahrc.org.za
Webusaithi: 			
www.sahrc.org.za

28

Zwiimiswa zwine zwa nga kwamiwa malugana na pfanelo dzavho dza Vhuthu

3.

Khomishini ya Ṱhuṱhuwedzo na Tsireledzo ya Pfanelo dza
Zwitshavha zwa Mvelele, Vhurereli na Luambo

Khomishini ya Ṱhuṱhuwedzo na Tsireledzo ya Pfanelo dza Zwitshavha
zwa Mvelele, Vhurereli na Luambo ndivho dzayo ndi u ṱuṱuwedza na
u bveledzisa Mulalo, vhuṱama, vhuthu, u konḓelela na vhuthihi ha
lushaka vhukati ha zwiimiswa zwa mvelele, vhurereli na luambo.
Zwidodombedzwa zwa vhukwamani
Ḓiresi ya fhethu: 		
Braampark Forum 4,
				
33 Hoofd Street
				
Braamfontein
				
Johannesburg
Ḓiresi ya poso: 		
Private Bag X 90 000
				
Houghton
				
2041
Nomboro ya luṱingo:
011 537 7631
Nomboro ya fakisi: 		
011 880 3495 / 086 660 8986
Ḓiresi ya imeiḽi: 		
chairperson@crlcommission.org.za
				
ceo@crlcommission.org.za
				
info@crlcommission.org.za
				
complaints@crlcommission.org.za
Webusaithi: 			
www.crlcommission.org.za

29

Zwiimiswa zwine zwa nga kwamiwa malugana na pfanelo dzavho dza Vhuthu

4.

Khomishini ya Ndinganyiso ya Mbeu

Khomishini ya Ndinganyiso ya Mbeu yo itelwa u ṱuṱuwedza na u
ṱhonifha u lingana ha mbeu na u vhona uri hu swikelelwe u lingana
ha mbeu ya tshinnani na tshifumakadzini kha sekithara dzoṱhe dza
zwitshavha. Khomishini ya Ndinganyiso ya Mbeu i shumela uri hu vhe
na tshitshavha tsho vhofholowaho kha zwa tshiṱalula tsha mbeu na u
tsireledzwa hufhio na hufhio, zwine izwi zwi ita uri vhathu vha vhe na
tshikhala tsha u vhona vhukoni na ndeme yavho, hu songo sedzwa
murafho, kiḽasi, mbeu, vhurereli, lushaka lwa vhudzekani, vhuhole
kana vhupo.
Zwidodombedzwa zwa vhukwamani
Ḓiresi ya fhethu: 		
Constitution Hill
				
Women’s Jail East Wing
				
2 Kotze Street
				
Braamfontein
				
Johannesburg
Ḓiresi ya poso: 		
P.O Box 32175
				
Braamfontein
				
2017
Nomboro ya luṱingo:
011 403 7182
Nomboro ya fakisi: 		
011 403 7188
Ḓiresi ya imeiḽi: 		
cgeinfo@cge.org.za
Webusaithi: 			
www.cge.org.za

30

Zwiimiswa zwine zwa nga kwamiwa malugana na pfanelo dzavho dza Vhuthu

5.

Ofisi ya Khomishini ya Tshumelo dza Muvhuso

Ofisi ya Khomishini ya Tshumelo dza Muvhuso i ṋewa mushumo wayo
nga khethekanyo dza vhu 195 na 196 dza Ndayotewa. Khomishini
yo hweswa mushumo na u maanḓafhadzwa uri, kha vhunzhi ha
mishumo, i ite tsedzuluso, i lavhelese, na u ṱola kudzulele na ndaulo
ya Tshumelo ya Muvhuso.
Mushumo uyu u katela-vho na u sedzulusa zwo swikelelwaho, kana
u kundelwa ha mbekanyamushumo dza Muvhuso. Khomishini ya
Tshumelo dza Muvhuso i na mushumo wa u ṱuṱuwedza maga ane a ḓo
ita uri hu vhe na kushumele kwavhuḓi kha Muvhuso na u ṱuṱuwedza
mvumbo na milayo ya ndaulo ya muvhuso sa zwe zwa sumbedzwa
kha Ndayotewa, kha tshumelo yoṱhe ya Muvhuso.
Zwidodombedzwa zwa vhukwamani
Ḓiresi ya fhethu: 		
Commission House
				
Cnr Hamilton & Ziervogel Streets
				
Pretoria
Ḓiresi ya poso: 		
Private Bag X121
				
Pretoria
				
0083
Nomboro ya luṱingo:
012 352 1000
Nomboro ya fakisi: 		
012 325 8382
Ḓiresi ya imeiḽi: 		
info@opsc.gov.za
Webusaithi: 			
www.psc.gov.za

31

Zwiimiswa zwine zwa nga kwamiwa malugana na pfanelo dzavho dza Vhuthu

6.

Muhasho wa Vhulamukanyi na Mveledziso ya Ndayotewa

Muhasho wa Vhulamukanyi na Mveledziso ya Ndayotewa u na Davhi
ḽa: Mveledziso ya Ndayotewa. Ndivho ya iḽi Davhi ndi u ṱuṱuwedza,
u khwiṋisa, na u bveledzisa Ndayotewa, pfanelo dza vhuthu na
demokirasi ya u kona u dzhenelela yo imela muvhuso.
Zwidodombedzwa zwa vhukwamani
Ḓiresi ya fhethu: 		
329 Pretorius Street
				
(c/o Pretorius & Sisulu Streets)
				
First Floor, Momentum Building
				
Pretoria
Ḓiresi ya poso: 		
Private Bag X81
				
Pretoria
				
0001
Nomboro ya luṱingo:
012 315 1111
Ḓiresi ya imeiḽi: 		
constitutionalrights@justice.gov.za
Webusaithi: 			
www.justice.gov.za

32

Zwiimiswa zwine zwa nga kwamiwa malugana na pfanelo dzavho dza Vhuthu

7.

Thuso ya Mulayo Afrika Tshipembe

Thuso ya Mulayo Afrika Tshipembe ndi tshiimiswa tsho imaho nga
tshoṱhe tsho itelwaho ndivho ya u fha thuso ya mulayo kana u ita
uri thuso ya mulayo i vhe hone kha vhathu vha shaesaho lune vha sa
vhe na tshelede. Tshumelo ine ya ṋekedzwa i badelwa nga Muvhuso,
sa zwo sumbedzwaho kha Ndayotewa na milayosiṅwa yo teaho zwi
itaho uri hu tevhedzwe pfanelo ya u kona u imelelwa lwa mulayo ho
badela Muvhuso.
Zwidodombedzwa zwa vhukwamani
Uri vha kone u ḓivha ofisi ya tsinisa navho kha dzingu ya Thuso
ya Mulayo Afrika Tshipembe, Senthara ya vhulamukanyi kana
satheḽaithi, vha kwama ofisi ya Thuso ya Mulayo Afrika Tshipembe
kha zwidodombedzwa zwi tevhelaho:
Ḓiresi ya fhethu: 			
29 De Beer Street
					
Braamfontein
					
Johannesburg
					
2017
Ḓiresi ya poso: 			
Private Bag X76
					
Braamfontein
					
2017
Nomboro ya luṱingo: 		
011 877 2000
Nomboro ya luṱingo ya mahala: 0800 110 110
Nomboro ya fakisi: 			
011 877 2222
Ḓiresi ya imeiḽi: 			
Communications2@legal-aid.co.za
Webusaithi: 				
www.legal-aid.co.za

33

NOTSI

Tshivenda

Mbetshelo dza Ndeme
dza Ndayotewa
Ya Riphabuḽiki ya Afrika Tshipembe ya,
1996, Yo itelwaho Vhagudiswa

Department of Justice and Constitutional Development
Tel: 012 315 1111
Private Bag X81, Pretoria, 0001
constitutionalrights@justice.gov.za
www.justice.gov.za

MARANGAPHANḒA, MBETSHELO DZA U THOMA NA
MULAYOTIBE WA PFANELO
“Ḽiṅwalwa ḽa English ndi ḽone ḽiṅwalwa ḽa tshiofisi ḽa Ndayotewa”

